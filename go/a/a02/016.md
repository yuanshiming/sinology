 



#### 二十四史

*   [史記](../a01/a01.md)
*   [漢書](../a02/a02.md)
*   [後漢書](../a03/a03.md)
*   [三國志](../a04/a04.md)
*   [晉書](../a05/a05.md)
*   [宋書](../a06/a06.md)
*   [南齊書](../a07/a07.md)
*   [梁書](../a08/a08.md)
*   [陳書](../a09/a09.md)
*   [魏書](../a10/a10.md)
*   [北齊書](../a11/a11.md)
*   [周書](../a12/a12.md)
*   [隋書](../a13/a13.md)
*   [南史](../a14/a14.md)
*   [北史](../a15/a15.md)
*   [舊唐書](../a16/a16.md)
*   [新唐書](../a17/a17.md)
*   [舊五代史](../a18/a18.md)
*   [新五代史](../a19/a19.md)
*   [宋史](../a20/a20.md)
*   [遼史](../a21/a21.md)
*   [金史](../a22/a22.md)
*   [元史](../a23/a23.md)
*   [明史](../a24/a24.md)


##### 漢書
　　 `卷十六 ‧ 高惠高后文功臣表第四`

* * *

自古帝王之興，曷甞不建輔弼之臣所與共成天功者乎！`師古曰：「天功，天下之功業也。虞書舜典曰『欽哉，惟時亮天功』也。」`漢興自秦二世元年之秋，楚陳之歲，`師古曰：「謂陳涉自稱楚王時也。」`初以沛公緫帥雄俊，三年然後西滅秦，立漢王之號，五年東克項羽，即皇帝位，八載而天下迺平，始論功而定封。訖十二年，侯者百四十有三人。時大城名都民人散亡，戶口可得而數裁什二三，`師古曰：「裁與纔同，十分之內纔有二三也。」`是以大侯不過萬家，小者五六百戶。封爵之誓曰：「使黃河如帶，泰山若厲，國以永存，爰及苗裔。」`應劭曰：「封爵之誓，國家欲使功臣傳祚無窮也。帶，衣帶也。厲，砥厲石也。河當何時如衣帶，山當何時如厲石，言如帶厲，國猶永存，以及後世之子孫也。」`於是申以丹書之信，重以白馬之盟，`師古曰：「丹書，解在高紀。白馬之盟，謂刑白馬歃其血以為盟也。」`又作十八侯之位次。`孟康曰：「唯作元功蕭、曹等十八人位次耳。高后乃詔作位次下竟。」師古曰：「謂蕭何、曹參、張敖、周勃、樊噲、酈商、奚涓、夏侯嬰、灌嬰、傅寬、靳歙、王陵、陳武、王吸、薛歐、周昌、丁復、蟲達，從第一至十八也。」`高后二年，復詔丞相陳平盡差列侯之功，錄弟下竟，臧諸宗廟，副在有司。`師古曰：「副，貳也。其列侯功籍已藏於宗廟，副貳之本又在有司。」`始未甞不欲固根本，而枝葉稍落也。

故逮文、景四五世閒，流民旣歸，戶口亦息，列侯大者至三四萬戶，小國自倍，`師古曰：「自倍者，謂舊五百戶，今者至千也。曹參初封萬六百戶，至後嗣侯宗免時，有戶二萬三千，是為戶口蕃息故也。它皆類此。」`富厚如之。`師古曰：「言其貲財亦稍富厚，各如戶口之多也。」`子孫驕逸，忘其先祖之艱難，多陷法禁，隕命亡國，或云子孫。訖于孝武後元之年，靡有孑遺，耗矣。`孟康曰：「耗音毛。無有毛米在者也。」師古曰：「孟音是也，而解非也。孑然，獨立貌，言無有獨存者，至於耗盡也。今俗語猶謂無為耗，音毛。」`罔亦少密焉。`服虔曰：「法罔差益密也。」`故孝宣皇帝愍而錄之，乃開廟臧，覽舊籍，詔令有司求其子孫，咸出庸保之中，`師古曰：「庸，賣功庸也；保，可安信也：皆賃作者也。」`並受復除，或加以金帛，`師古曰：「復音方目反。」`用章中興之德。

降及孝成，復加卹問，稍益衰微，不絕如綫。`晉灼曰：「綫，今線縷字也，音先戰反。」`善乎，杜業之納說也！曰：「昔唐以萬國致時雍之政，`師古曰：「雍，和也。堯典云『黎萌於變時雍』，故杜業引之也。」`虞、夏以之多羣后饗共己之治。`師古曰：「群后謂諸侯也。恭己，無為也。孔子曰：『無為而治者，其舜也歟！夫何為哉？恭己正南面而已。』共讀曰恭。」`湯法三聖，殷氏太平。`師古曰：「三聖謂堯、舜、禹也。」`周封八百，重譯來賀。`師古曰：「重譯謂越裳氏也。」`是以內恕之君樂繼絕世，隆名之主安立亡國，`師古曰：「以立亡國之後為安泰也。」`至於不及下車，德念深矣。`張晏曰：「謂武王入殷，未及下車，封黃帝之後於薊，虞舜之後於陳也。」`成王察牧野之克，顧羣后之勤，知其恩結於民心，功光于王府也，故追述先父之志，錄遺老之策，高其位，大其㝢，`師古曰：「㝢謂啟土所居也。」`愛敬飭盡，命賜備厚。`師古曰：「飭，謹也，讀與敕同。」`大孝之隆，於是為至。至其沒也，世主歎其功，無民而不思。所息之樹且猶不伐，`師古曰：「謂召伯止於甘棠之下而聽訟，人思其德，不伐其樹，召南甘棠之詩是也。」`況其廟乎？是以燕、齊之祀與周並傳，子繼弟及，歷載不墮。`師古曰：「弟代兄位謂之及。墮，毀也，音火規反。」`豈無刑辟，繇祖之竭力，故支庶賴焉。`師古曰：「言國家非無刑辟，而功臣子孫得不陷罪辜而能長存者，思其先人之力，令有續嗣也。繇讀與由同。」`迹漢功臣，亦皆割符世爵，受山河之誓，存以著其號，亡以顯其魂，賞亦不細矣。百餘年間而襲封者盡，或絕失姓，或乏無主，朽骨孤於墓，苗裔流於道，生為愍隷，死為轉屍。`應劭曰：「死不能葬，故屍流轉在溝壑之中。」師古曰：「愍隷者，言為徒隷，可哀愍之也。」`以往況今，甚可悲傷。`師古曰：「況，譬也。」`聖朝憐閔，詔求其後，四方忻忻，靡不歸心。出入數年而不省察，恐議者不思大義，設言虛亡，則原德掩息，遴柬布章，`晉灼曰：「許慎云『遴，難行也』。柬，古簡字也。簡，少也。言今難行封，則得繼絕者少，若然，此必布聞彰於天下也。」師古曰：「遴讀與吝同。」`非所以視化勸後也。`師古曰：「視讀與示同。」`三人為衆，雖難盡繼，宜從尤功。」`孟康曰：「言人三為衆，雖難盡繼，取其功尤高者一人繼之，於名為衆矣。」服虔曰：「尤功，封重者一人也。」師古曰：「孟說是也。」`於是成帝復紹蕭何。

哀、平之世，增脩曹參、周勃之屬，得其宜矣。以綴續前記，究其本末，并序位次，盡于孝文，以昭元功之侯籍。`師古曰：「籍謂名錄也，高紀所云通侯籍也。」`

號謚姓名

侯狀戶數

始封

位次

子

孫

曾孫

玄孫

平陽懿侯曹參

以中涓從起沛，至霸上，侯。以將軍入漢，以假左丞相定魏、齊，以右丞相，侯，萬六百戶。

師古曰：「中涓，親近之臣，若謁者、舍人之類也。涓，潔也，主居中掃潔也。涓音工玄反。」

六年十二月甲申封，十二年薨。

孟康曰：「曹參位第二而表在首，蕭何位第一而表在十三，表以封前後故也。」

孝惠六年，靖侯窋嗣，二十九年薨。

孝文後四年，簡侯竒嗣，七年薨。

孝景四年，夷侯時嗣，二十三年薨。

元光五年，共侯襄嗣，十六年薨。

　

　

　

　

六世

元鼎二年，侯宗嗣，二十四年，征和二年，坐與中人姦，闌入宮掖門，入財贖完為城旦。戶二萬三千。

七世

元康四年，參玄孫之孫杜陵公乘喜詔復家。 

孟康曰：「諸復家皆世世無所與，得傳同產子。」

八世

九世

元壽二年五月甲子，侯本始以參玄孫之玄孫杜陵公士紹封，千戶，元始元年益滿二千戶。

　

　

　

　

十世

建武二年，侯宏嗣，以本始子舉兵佐軍，紹封。

十一世

侯曠嗣，今見。

　

　

信武肅侯靳歙

師古曰：「歙音翕。」

以中涓從起宛朐，入漢，以騎都尉定三秦，擊項籍，別定江漢，侯，五千三百戶。以將軍攻豨、布。

十二月甲申封，九年薨。

十一

高后六年，侯亭嗣，二十一年，孝文後三年，坐事國人過律，免。

師古曰：「事謂役使之也。」

孫

曾孫

玄孫

　

　

　

　

六世

元康四年，歙玄孫之子長安上造安漢詔復家。

　

　

　

汝陰文侯夏侯嬰

以令史從降沛，為太僕，常奉車，竟定天下，及全皇太子、魯元公主，侯，六千九百戶。

十二月甲申封，三十年薨。

八

孝文九年，夷侯竈嗣，七年薨。

十六年，共侯賜嗣，四十一年薨。

元光二年，侯頗嗣，十八年，元鼎二年，坐尚公立與父御婢姦，自殺。

玄孫

　

　

　

　

六世

元康四年，嬰玄孫之子長安大夫信詔復家。

　

　

　

清河定侯王吸

以中涓從起豐，至霸上，為騎郎將，入漢，以將軍擊項籍，侯，二千二百戶。

十二月甲申封，二十三年薨。

十四

孝文元年，哀侯疆嗣。七年薨。

八年，孝侯伉嗣，二十年薨。

師古曰：「伉音口浪反，又音工郎反。」

孝景五年，哀侯不害嗣，十九年，元光二年薨，亡後。

元康四年，吸玄孫長安大夫充國詔復家。

　

　

　

　

元壽二年八月，詔賜吸代後爵關內侯，不言世。

　

　

　

陽陵景侯傅寬

以舍人從起橫陽，至霸上，為騎將，入漢，定三秦，屬淮陰，定齊，為齊丞相，侯，二千六百戶。

十二月甲申封，十二年薨。

十位次曰武忠侯。

師古曰：「漢列侯位次簿有謚號姓名與史所記不同者，表則具載矣。」

孝惠六年，頃侯清嗣，二十二年薨。

孝文十五年，共侯明嗣，二十二年薨。

孝景四年，侯偃嗣，三十一年，元狩元年，坐與淮南王謀反，誅。

玄孫

　

　

　

　

六世

七世

元康四年，寬玄孫之孫長陵士伍景詔復家。

　

　

廣嚴侯召歐

師古曰：「召讀曰邵。歐音烏后反。它皆類此。」

以中涓從起沛，至霸上，為連敖，入漢，以騎將定燕、趙，得燕將軍，侯，二千二百戶。

十二月甲申封，二十三年薨。

二十八

孝文二年，戴侯勝嗣，九年薨。

十一年，共侯嘉嗣，十三年，孝文後七年薨，亡後。

曾孫

元康四年，歐玄孫安陵大夫不識詔復家。

廣平敬侯薛歐

以舍人從起豐，至霸上，為郎，入漢，以將軍擊項籍將鍾離眛，侯，四千五百戶。

十二月甲申封，十四年薨。

十五

高后元年，靖侯山嗣，二十六年薨。

平棘

孝文後三年，侯澤嗣，孝景中三年，有罪，免。中五年，澤復封，三十三年薨，謚曰節侯。

元朔四年，侯穰嗣，三年，元狩元年，坐受淮南賂稱臣，在赦前，免。

元康四年，歐玄孫長安大夫去病詔復家。

博陽嚴侯陳濞

以舍人從碭，以刺客將入漢，以都尉擊項羽滎陽，絕甬道，殺追士卒，侯。

師古曰：「楚軍追漢兵者，濞殺其士卒也。」

十二月甲申封，三十年薨。

十九

塞

孝文後三年，侯始嗣，九年，坐謀殺人，會赦，免。孝景中五年，始復封，二年，後元年，有罪，免。

孫

元康四年，濞曾孫茂陵公乘壽詔復家。

　

堂邑安侯陳嬰

以自定東陽為將，屬楚項梁，為楚柱國。四歲，項羽死，屬漢，定豫章、浙江，都漸，定自為王壯息，侯，六百戶。復相楚元王十二年。

師古曰：「漸，水名。在丹陽黝縣南蠻中。嬰旣定諸地而都之，時又有壯息者，稱僭王，嬰復討平也。」

十二月甲申封，十八年薨。

八十六

高后五年，共侯祿嗣，十八年薨。

孝文三年，侯午嗣，尚館陶公主，四十八年薨。

元光六年，侯季須嗣。十三年，元鼎元年，坐母公主卒未除服姦，兄弟爭財，當死，自殺。

　

　

　

　

　

　

隆慮

孝景中五年，侯融以長公主子侯，萬五千戶，二十九年，坐母喪未除服姦，自殺。

　

　

　

　

　

　

六世

元康四年，嬰玄孫之子霸陵公士尊詔復家。

　

　

　

曲逆獻侯陳平

以故楚都尉，漢王二年初起修武，為都尉，以護軍中尉出竒計，定天下，侯，五千戶。

十二月甲申封，二十四年薨。

四十七

孝文三年，共侯買嗣，二年薨。

五年，簡侯悝嗣，二十二年薨。

孝景五年，侯何嗣，二十三年，元光五年，坐略人妻，棄市。戶萬六千。

　

　

　

　

　

六世

元康四年，平玄孫之子長安簪褭莫詔復家。

元始二年，詔賜平代後者鳳爵關內侯，不言世。

　

　

留文成侯張良

以廄將從起下邳，以韓申都下韓，入武關，設策降秦王嬰，解上與項羽隟，請漢中地，常為計謀，侯，萬戶。

師古曰：「韓申都即韓王信也，楚漢春秋作信都，古信申同義。」

正月丙午封，十六年薨。

六十二

師古曰：「高祖自云得天下由張良，稱其才也。敘位次，乃以曹參比蕭何，校其勤也。至如戶數多少，或以才德，或以功勞，亦無定也。故稱蕭何功第一，戶唯八千。張良食萬戶，而位過六十。它皆類此。」

高后三年，侯不疑嗣，十年，孝文五年，坐與門大夫殺故楚內史，贖為城旦。

師古曰：「門大夫，侯之屬官也。」

孫

曾孫

玄孫

　

　

　

　

六世

元康四年，良玄孫之子陽陵公乘千秋詔復家。

　

　

　

射陽侯劉纏

師古曰：「即項伯也。射字或作貰者，後人改也。」

兵初起，與諸侯共擊秦，為楚左令尹。漢王與項有隙於鴻門，纏解難，以破羽降漢，侯。

正月丙午封，九年，孝惠三年薨。嗣子雎有罪，不得代。

　

　

　

　

　

酇文終侯蕭何

師古曰：「鄮音贊。」

以客初從入漢，為丞相，守蜀及關中，給軍食，佐定諸侯，為法令宗廟，侯，八千戶。

正月丙午封，九年薨。

一

孝惠三年，哀侯祿嗣，六年薨，亡後。高后二年，封何夫人祿母同為侯，孝文元年罷。

　

　

　

　

　

　

　

筑陽

高后二年，定侯延以何少子封，孝文元年更為酇，二年薨。 

師古曰：「筑音逐。」

煬侯遺嗣，一年薨，亡後。

　

　

　

　

　

　

　

武陽

五年，侯則以何孫遺弟紹封，二十年有罪，免。二萬六千戶。

　

　

　

　

　

　

　

孝景二年，侯嘉以則弟紹封，二千戶，七年卒。

中二年，侯勝嗣，二十一年，坐不齋，耐為隷臣。

師古曰：「謂當侍祠而不齋也。」

　

　

　

　

　

　

　

酇

元狩三年，共侯慶以何曾孫紹封，二千四百戶，三年薨。

六年，侯壽成嗣，十年，坐為太常犧牲瘦，免。

　

　

　

　

　

　

　

地節四年，安侯建世以何玄孫紹封，十四年薨。

　

　

　

　

六世

甘露二年，思侯輔嗣。

七世

侯獲嗣，永始元年，坐使奴殺人，減死，完為城旦。

　

　

　

　

　

　

六世

永始元年七月癸卯，釐侯喜以何玄孫之子南䜌長紹封，三年薨。 

師古曰：「䜌音力全反，鉅鹿之縣也。」

七世

永始四年，質侯尊嗣，五年薨。

八世

綏和元年，質侯章嗣，元始元年，益封滿二千戶，十三年薨。

九世

王莽居攝元年，侯禹嗣，建國元年更為蕭鄉侯，莽敗，絕。

絳武侯周勃

以中涓從起沛，至霸上，侯。定三秦，食邑，為將軍，入漢，定隴西，擊項籍，守嶢關，定泗水、東海，侯，八千一百戶。

正月丙午封，三十三年薨。

四

孝文十二年，侯勝之嗣，六年，有罪，免。

　

　

　

　

　

　

　

脩

後三年，侯亞夫以勃子紹封，十八年，有罪，免。 

師古曰：「脩讀曰條。」

　

　

　

　

　

　

　

平曲

孝景後元年，共侯堅以勃子紹封，十九年薨。

元朔五年，侯建德嗣，十二年，元鼎五年，坐酎金免。

元康四年，勃曾孫槐里公乘廣漢詔復家。

元始二年，侯共以勃玄孫紹封，千戶。

舞陽武侯樊噲

以舍人起沛，從至霸上，為侯。以郎入漢，定三秦，為將軍，擊項籍，再益封。從破燕，執韓信，侯，五千戶。

正月丙午封，十三年薨。

五

孝惠七年，侯伉嗣，九年，高后八年，坐呂氏誅。

師古曰：「伉音口浪反，又音岡。」

　

　

　

　

　

　

　

孝文元年，荒侯市人以噲子紹封，二十九年薨。

孝景七年，侯它廣嗣，中六年，坐非子免。

元康四年，噲曾孫長陵不更勝客詔復家。

師古曰：「不更，爵名。勝客，其人名。」

玄孫

　

　

　

　

六世

元始二年，侯章以噲玄孫之子紹封，千戶。

　

　

　

曲周景侯酈商

以將軍從起岐，攻長社以南，別定漢及蜀，定三秦，擊項籍，侯，四千八百戶。

正月丙午封，二十二年薨。

六

孝文元年，侯寄嗣，三十二年，有罪，免。戶萬八千。

　

　

　

　

　

　

　

繆

孝景中三年，靖侯堅紹封。

元光四年，康侯遂成嗣。

懷侯世宗嗣。

元鼎二年，侯終根嗣，二十九年，後二年，祝詛上，腰斬。

　

　

　

　

六世

元康四年，商玄孫之子長安公士共詔復家。

元始二年，詔賜商代後者猛友爵關內侯。

　

　

潁陰懿侯灌嬰

以中涓從起碭，至霸上，為昌文君，入漢，定三秦，食邑。以將軍屬韓信，定齊、淮南及八邑，殺項籍，侯，五千戶。

正月丙午封，二十六年薨。

九

孝文五年，平侯何嗣，二十八年薨。

孝景中三年，侯彊嗣，十三年，有罪，免。戶八千四百。

　

　

　

　

　

　

　

臨汝

元光二年，侯賢以嬰孫紹封，九年，元朔五年，坐子傷人首匿，免。千戶。

元康四年，嬰曾孫長安官首匿詔復家。

師古曰：「官首，爵名；匿，其人名也。」

元壽二年八月，詔賜嬰代後者誼爵關內侯。

汾陰悼侯周昌

初起，以職志擊秦，入漢，出關，以內史堅守敖倉，以御史大夫侯，比清陽侯。

如淳曰：「職志，官名，主旗幟也。」師古曰：「志音式吏反。」

正月丙午封，十年薨。

十六

孝惠四年，哀侯開方嗣，十六年薨。

孝文前五年，侯意嗣，十三年，坐行賕，髡為城旦。

　

　

　

　

　

　

　

安陽

孝景中二年，侯左車以昌孫紹封，八年，建元元年，有罪，免。

元康四年，昌曾孫沃侯國士伍明詔復家。

師古曰：「明舊有官爵，免為士伍而屬沃侯之國也。」

　

梁鄒孝侯武虎

兵初起，以謁者從擊破秦，入漢，定三秦，出關，以將軍擊定諸侯，比博陽侯，二千八百戶。

正月丙午封，十一年薨。

二十

孝惠五年，侯最嗣，五十八年薨。

元光三年，頃侯嬰齊嗣，二十年薨。

元鼎四年，侯山柎嗣，一年，坐酎金免。

師古曰：「柎音膚。其字從木。」

玄孫

　

　

　

　

六世

元康四年，虎玄孫之子夫夷侯國公乘充竟詔復家。

　

　

　

成敬侯董渫

師古曰：「渫音先列反。字或作緤。」

初起以舍人從擊秦，為都尉，入漢，定三秦，出關，以將軍定諸侯，比厭次侯，二千八百戶。

正月丙午封，七年薨。

二十五

節氏

孝惠元年，康侯赤嗣，四十四年，有罪，免。戶五千六百。孝景中五年，赤復封，八年薨。

建元四年，共侯罷軍嗣，五年薨。

元光三年，侯朝嗣，十二年，元狩三年，坐為濟南太守與城陽王女通，耐為鬼薪。

元康四年，渫玄孫平陵公乘詘詔復家。

蓼夷侯孔聚

以執盾前元年從起碭，以左司馬入漢，為將軍，三以都尉擊項籍，屬韓信，侯。

`師古曰：「前元年，謂初起之年，即秦胡亥元年。後皆類此。擊項籍者，即楚漢春秋及史記所謂孔將軍居左者。`」

正月丙午封，三十年薨。

三十

孝文九年，侯臧嗣，四十五年，元朔三年，坐為太常衣冠道橋壞不得度，免。

師古曰：「游衣冠之道。」

孫

曾孫

元康四年，聚玄孫長安公士宣詔復家。

費侯陳賀

師古曰：「費音扶味反。說者以為季氏邑，非也。」

以舍人前元年從起碭，以左司馬入漢，用都尉屬韓信，擊項籍，為將軍，定會稽、浙江、湖陵，侯。

正月丙午封，二十二年薨。

三十一

孝文元年，共侯常嗣，二十四年薨。

孝景二年，侯偃嗣，八年，有罪，免。

　

　

　

　

　

　

巢

孝景中六年，侯最以賀子紹封，二年薨，亡後。

　

元康四年，賀曾孫茂陵上造僑詔復家。

　

陽夏侯陳豨

以特將將卒五百人前元年從起宛朐，至霸上，為游擊將軍，別定代，破臧荼，侯。

正月丙午封，十年，以趙相國反，自為王，十二年，誅。

　

　

　

　

　

隆慮克侯周竈

以卒從起碭，以連敖入漢，以長鉟都尉擊項籍，侯。

如淳曰：「連敖，楚官。左傳楚有連尹、莫敖，其後合為一官號。」師古曰：「長鉟，長刃兵也，為刀而劔形，史記作長鈹，鈹亦刀耳。鉟音丕。鈹音披。」

正月丁未封，三十九年薨。

三十四

孝文後二年，侯通嗣，十二年，孝景中元年，有罪，完為城旦。

孫

曾孫

元康四年，竈玄孫陽陵公乘詔復家。

陽都敬侯丁復

師古曰：「復音扶目反。」

以越將從起薛，至霸上，以樓煩將入漢，定三秦，屬周呂侯，破龍且彭城，為大司馬，破項籍葉，為將軍，忠臣，侯，七千八百戶。

正月戊申封，十九年薨。

十七

高后六年，趮侯甯嗣，十二年薨。

師古曰：「趮，古躁字也。」

孝文十年，侯安城嗣，十五年，孝景二年，有罪，免。戶萬七千。

元康四年，復曾孫臨沂公士賜詔復家。

　

陽信胡侯呂青

以漢五年用令尹初從，功比堂邑侯，千戶。

正月壬子封，十年薨。

八十七

孝惠四年，頃侯臣嗣，十八年薨。

孝文七年，懷侯義嗣，二年薨。

九年，惠侯它嗣，十九年薨。

孝景五年，共侯善嗣，五年薨。

　

　

　

　

六世

中三年，侯談嗣，三十五年，元鼎五年，坐酎金免。

　

　

元康四年二月，青玄孫長陵大夫陽詔復家。

東武貞侯郭蒙

以戶衞起薛，屬周呂侯，破秦軍杠里，陷楊熊軍曲遇，入漢，為城將，定三秦，以都尉堅守敖倉，為將軍破項籍，侯，三千戶。

師古曰：「城將，將築城之兵也。」

正月戊午封，十九年薨。

四十一

高后六年，侯它嗣，三十一年，孝景六年，有罪，棄市。戶萬一百。

孫

曾孫

元康四年，蒙玄孫茂陵公士廣漢詔復家。

汁防肅侯壅齒

如淳曰：汁音什。防音方。」

以趙將前三年從定諸侯，二千五百戶，功比平定侯。齒故沛豪，有力，與上有隙，故晚從。

三月戊子封，九年薨。

五十七

孝惠三年，荒侯鉅鹿嗣，三十八年薨。

孝景三年，侯野嗣，十年薨。

終侯桓嗣，不得年，元鼎五年，坐酎金免。

　

棘蒲剛侯陳武

以將軍前元年將卒二千五百人起薛，別救東阿，至霸上，二歲十月入漢，擊齊歷下軍臨菑侯。

三月丙申封，三十八年，孝文後元年薨。子竒反，誅，不代。

十三

子

孫

元康四年，武曾孫雲陽上造嘉詔復家。

　

都昌嚴侯朱軫

以舍人前元年從起沛，以隊帥先降翟王，虜章邯，侯。

三月庚子封，十四年薨。

二十三

高后元年，剛侯率嗣，十五年薨。

孝文八年，夷侯詘嗣，十六年薨。

孝景元年，共侯偃嗣，二年薨。

三年，侯辟彊嗣，五年，中元年薨，亡後。

　

　

　

　

　

　

　

元康四年，軫玄孫昌侯國公士先詔復家。

武疆嚴侯嚴不職

以舍人從起沛，至霸上，以騎將入漢，還擊項籍，屬丞相甯，功侯。用將軍擊黥布，侯。

三月庚子封，二十年薨。

三十三

高后七年，簡侯嬰嗣，十九年薨。

孝文後二年，侯青翟嗣，四十七年，元鼎二年年，坐為丞相建御史大夫湯不直，自殺。

師古曰：「以獄建之意，而不直也。」

元康四年，不職曾孫長安公乘仁詔復家。

　

貰齊合侯傅胡害

師古曰：「貰音式制反。」

以越戶將從破秦，入漢，定三秦，以都尉擊項籍，侯，六百戶，功比臺侯。

三月庚子封，二年薨。

三十六

八年，共侯方山嗣，二十年薨。

孝文元年，煬侯赤嗣，十一年薨。

十二年，康侯遺嗣，四十四年薨。

元朔五年，侯猜嗣，八年，元鼎元年，坐殺人，棄市。

　

　

　

　

　

　

　

元康四年，胡害玄孫茂陵公士世詔復家。

　

　

　

　

元壽二年八月，詔賜胡害為後者爵大上造。

　

　

　

海陽齊信侯搖母餘

以越隊將從破秦，入漢，定三秦，以都尉擊項籍，侯，千七百戶。

三月庚子封，九月薨。

三十七

孝惠三年，哀侯昭襄嗣，九年薨。

高后五年，康侯建嗣，三十年薨。

孝景四年，哀侯省嗣，十年薨，亡後。

玄孫

　

　

　

　

六世

元康四年，母餘玄孫之子不更未央詔復家。

元壽二年八月，詔賜母餘代後者賢爵關內侯。

　

　

南安嚴侯宣虎

以河南將軍漢王三年降晉陽，以重將破臧荼，侯，九百戶。

師古曰：「重將者，主將領輜重也。重音直用反。一曰持重之將也，音直勇反。」

三月庚子封，三十年薨。

六十三

孝文九年，共侯戎嗣，十一年薨。

後四年，侯千秋嗣，十一年，孝景中元年，坐傷人，免。戶二千一百。

元康四年，虎曾孫南安簪褭護詔復家。

　

肥如敬侯蔡寅

以魏太僕漢王三年初從，以車騎將軍破龍且及彭城，侯，千戶。

三月庚子封，二十四年薨。

六十六

孝文三年，嚴侯戎嗣，十四年薨。

後元年，侯奴嗣，七年，孝景元年薨，亡後。

元康四年，寅曾孫肥如大夫福詔復家。

　

曲成圉侯蟲達

以西城戶將三十七人從起碭，至霸上，為執金吾，五年，為二隊將，屬周呂侯，入漢，定三秦，以都尉破項籍陳下，侯，四千戶。以將軍擊燕、代。

三月庚子封，二十二年薨。

十八

位次曰夜侯恒。

孝文元年，侯捷嗣，八年，有罪，免。十四年，捷復封，十八年，復免。戶九千三百。孝景中五年，侯捷復封，五年薨。

建元二年，侯皇柔嗣，二十四年，元鼎二年，坐為汝南太守知民不用赤側錢為賦，為鬼薪。

師古曰：「赤側解在食貨志。時並令以充賦，而汝南不遵詔令。」

曾孫

元康四年，達玄孫茂陵公乘宣詔復家。

河陽嚴侯陳涓

以卒前元年起碭從，以二隊將入漢，擊項籍，得梁郎將處，侯。以丞相定齊。

三月庚子封，二十二年薨。

二十九

孝文元年，信嗣，三年，坐不償人責過六月，免。

孫

曾孫

元康四年，涓玄孫即丘公士元詔復家。

淮陰侯韓信

初以卒從項梁，梁死，屬項羽為郎中，至咸陽，亡從入漢，為連敖票客。蕭何言信為大將軍，別定魏、趙，為齊王，徙楚，擅發兵，廢為侯。

師古曰：「高紀及信傳並云為治粟都尉，而此云票客，參錯不同。或者以其票疾而賔客禮之，故云票客也。票音頻妙反。」

六年封，五年，十一年，坐謀反誅。

　

　

　

　

　

芒侯耏跖

師古曰：「耏音而。左氏傳曰宋耏班。跖音之亦反。」

以門尉前元年初起碭，至霸上，為定武君，入漢，還定三秦，為都尉擊項羽，功侯。

六年封，三年薨，亡後。

　

張

九年，侯昭嗣，四年，有罪，免，孝景三年，詔以故列侯將兵擊吳楚，復封。

侯申嗣，元朔六年，坐尚南宮公主不敬，免。

師古曰：「景帝女也。」

　

　

敬市侯閻澤赤

以執盾初起從入漢，為河上守，遷為殷相，擊項籍，侯，千戶，功比平定侯。

四月癸未封，三年薨。

五十五

九年，夷侯無害嗣，三十八年薨。

孝文後四年，戴侯續嗣，八年薨。

孝景五年，侯穀嗣，四十年，元鼎五年，坐酎金免。

　

　

　

　

　

六世

元康四年，澤赤玄孫之子長安上造章世詔復家。

　

　

　

柳丘齊侯戎賜

以連敖從起薛，以三隊將入漢，定三秦，以都尉破項籍軍，為將軍，侯，八千戶。

六月丁亥封，十八年薨。

三十九

高后五年，侯安國嗣，三十年薨。

孝景四年，敬侯嘉成嗣，十年薨。

後元年，侯角嗣，有罪，免。戶三千。

元康四年，賜玄孫長安公士元生詔復家。

魏其嚴侯周止

以舍人從起沛，以郎中入漢，為周信侯，定三秦，以為騎郎將，破項籍東城，侯，千戶。

六月丁亥封，十八年薨。

四十四

高后五年，侯簡嗣，二十九年，孝景三年，謀反，誅。戶三千。

孫

曾孫

元康四年，止玄孫長陵不更廣世詔復家。

祁穀侯繒賀

以執盾漢王三年初起從晉陽，以連敖擊項籍。漢王敗走，賀擊楚迫騎，以故不得進。漢王顧謂賀祈王。戰彭城，斬項籍，爭惡，絕延璧，侯，千四戶。

師古曰：「謂之祁王，蓋嘉其功，故寵號之，許以為王也。爭惡，謂爭惡地。延壁，壁壘之名也。

六月丁亥封，三十三年薨。

五十一

孝文十二年，頃侯胡嗣，十七年薨。

孝景六年，侯它嗣，十九年，元光二年，坐射擅罷，免。

師古曰：「方大射而擅自罷去也。」

曾孫

元康四年，賀玄孫茂陵公大夫賜詔復家。

平悼侯工師喜

初以舍人從擊破秦，以郎中入漢，以將軍定諸侯，守雒陽，侯，比費侯賀，千三百戶。

六月丁亥封，六年薨。

三十二

位次曰聊城侯。

十二年，靖侯奴嗣，三十一年薨。

孝文十六年，侯執嗣，十九年，孝景中五年，坐匿死罪，會赦，免。戶三千三百。

　

　

魯侯奚涓

以舍人從起沛，至咸陽為郎，入漢，以將軍定諸侯，四千八百戶，功比舞陽侯，死軍事。

重平

六年，侯涓亡子，封母底為侯，十九年薨。

七

　

　

　

　

城父嚴侯尹恢

初以謁者從入漢，以將軍擊定諸侯，以右丞相備守淮陽，功比厭次侯，二千戶。

六年封，九年薨。

二十六

孝惠三年，侯開方嗣，七年，高后三年，奪爵為關內侯。

孫

曾孫

玄孫

　

　

　

　

六世

元康四年，恢玄孫之子新豐簪褭殷詔復家。

　

　

　

任侯張越

以騎都尉漢五年從起東垣，擊燕、代，屬雍齒，有功，為車騎將軍。

六年封，十六年，高后三年，坐匿死罪，免。戶七百五十。

　

　

　

　

　

棘丘侯襄

以執盾隊史前元年從起碭，破秦，治粟內史入漢，以上郡守擊定西魏地，功侯。

六年封，十四年，高后元年，有罪，免。戶九百七十。

　

　

　

　

　

河陵頃侯郭亭

以連敖前元年從起單父，以塞路入漢，還定三秦，屬周呂侯，以都尉擊項籍，功侯。

師古曰：「塞路者，主遮塞要路，以備敵寇也。」

七月庚寅封，二十四年薨。

二十七

孝文三年，惠侯歐嗣，二十二年薨。

孝景二年，勝侯客嗣，八年，有罪，免。

　

　

　

　

　

　

　

南

中六年，靖侯延居紹封，十五年薨。

元光六年，侯則嗣，十七年，元鼎五年，坐酎金免。

元康四年，亭玄孫茂陵公乘賢詔復家。

昌武靖信侯單究

初以舍人從，以郎入漢，定三秦，以郎騎將軍擊諸侯，侯，九百戶，功比魏其侯。

七月庚寅封，十三年薨。

四十五

孝惠六年，惠侯如意嗣，四十三年薨。

孝景中元四年，侯賈成嗣，十六年薨。

元光五年，侯德嗣，四年，元朔三年，坐傷人二旬內死，棄市。戶六百。

　

　

　

　

　

六世

七世

元康四年，究玄孫之孫陽陵公乘萬年詔復家。

　

　

高宛制侯丙猜

初以客從入漢，定三秦，以中尉破項籍，侯，千六百五戶，比斥丘侯。

七月戊戌封，七年薨。

四十一

孝惠元年，簡侯得嗣，三十年薨。

孝文十六年，平侯武嗣，二十四年薨。

建元元年，侯信嗣，三年，坐出入屬車間，免。戶三千二百。

師古曰：「天子出行，陳列屬車，而輒至於其間。」

　

　

　

　

　

六世

七世

元康四年，猜玄孫之孫高宛大夫齮詔復家。

八世

元始三年，猜玄孫之曾孫內詔賜爵關內侯。

　

宣曲齊侯丁義

以卒從起留，以騎將入漢，定三秦，破籍軍滎陽，為郎騎將，破鍾離眛軍固陵，侯，六百七十戶。

七月戊戌封，三十二年薨。

四十三

發婁

孝文十一年，侯通嗣，十七年，有罪，赦為鬼薪。戶千一百。孝景中五年，通復封，十一年，有罪，免。

孫

元康四年，義曾孫陽安公士年詔復家。

　

終陵齊侯華毋害

以越將從起留，入漢，定三秦，擊臧荼，侯，七百四十戶。從攻馬邑及布。

七月戊戌封，三十五年薨。

四十六

孝文四年，共侯勃嗣，十六年薨。

後四年，侯祿嗣，七年，孝景四年，坐出界，耐為司寇。戶千五百。

元康四年，曾孫於陵大夫告詔復家。

　

東茅敬侯劉到

以舍人從起碭，至霸上，以二隊入漢，定三秦，以都尉擊項籍，破臧荼，侯，捕韓王信，為將軍。益邑千戶。

八年丙辰封，二十四年薨。

四十八

孝文三年，侯告嗣，十二年，十六年，坐事國人過員，免。

師古曰：「嗣爵十三年至孝文十六年而免也。事謂役使之。員，數也。」

孫

元康四年，到曾孫鮦陽公乘咸詔復家。

師古曰：「鮦音紂。」

　

斥丘懿侯唐厲

以舍人初從起豐，以左司馬入漢，以亞將攻籍，卻敵，為東部都尉，破籍，侯成武，為漢中尉，擊布，為斥丘侯，千戶。

師古曰：「初為成武侯，後更封斥丘也。」

八月丙辰封，二十年薨。

四十

孝文九年，共侯朝嗣，十三年薨。

後六年，侯賢嗣，四十三年薨。

元鼎二年，侯尊嗣，二年，坐酎金免。

　

　

　

　

　

　

　

元康四年，厲曾孫長安公士廣意詔復家。

　

臺定侯戴野

以舍人從起碭，用隊率入漢，以都尉擊籍，籍死，擊臨江，屬將軍賈，功侯。以將軍擊燕、代。

八月甲子封，二十五年薨。

三十五

孝文四年，侯午嗣，二十二年，孝景三年，坐謀反，誅。

孫

曾孫

元康四年，野玄孫長陵上造安昌詔復家。

安國武侯王陵

以自聚黨定南陽，漢王還擊項籍，以兵屬，從定天下，侯，五千戶。

八月甲子封，二十一年薨。

十二

高后八年，哀侯忌嗣，一年薨。

孝文元年，終侯斿嗣，三十九年薨。

建元元年，安侯辟方嗣，二十年薨。

元狩三年，侯定嗣，八年，元鼎五年，坐酎金免。

　

　

　

　

　

　

　

元康四年，陵玄孫長安公乘襄詔復家。

樂成節侯丁禮

以中涓騎從起碭，為騎將入漢，定三秦，為正奉侯，以都尉擊籍，屬灌嬰，殺龍且，更為樂成侯，千戶。

八月甲子封，二十六年薨。

四十二

孝文五年，夷侯馬從嗣，十八年薨。

後七年，式侯吾客嗣，四十二年薨。

元鼎二年，侯義嗣，三年，坐言五利侯不道，棄市。戶二千四百。

玄孫

　

　

　

　

六世

七世

元康四年，禮玄孫之孫長安公士禹詔復家。

　

　

辟陽幽侯審食其

以舍人初起，侍呂后、孝惠。二歲十月，呂后入楚，食其侍從一歲，侯。

八月甲子封，二十五年，為淮南王長所殺。

五十九

孝文四年，侯平嗣，二十一年，孝景二年，坐謀反，自殺。

　

元康四年，食其曾孫茂陵公乘非詔復家。

　

䣙成制侯周緤

師古曰：「䣙音陪，又音普肯反。緤音息列反。」

以舍人從起沛，至霸上，入漢，定三秦，食邑池陽，擊項籍滎陽，絕甬道，從度平陰，遇韓信軍襄國。楚、漢分鴻溝，以緤為信，戰不利，不敢離上，侯，二千二百戶。

八月甲子封，二十七年薨。

二十二

侯昌嗣，有罪，免。

　

　

長沙

　

　

　

　

鄲

孝景中元年，康侯應以昌弟紹封，一年薨。 

師古曰：「鄲，沛之縣也。音多。」

中二年，侯仲居嗣，三十四年，元鼎三年，坐為太常收赤側錢不收，完為城旦。

如淳曰：「食貨志民巧法，用之不便，又廢也。」

元康四年，緤曾孫長安公士禹詔賜黃金十斤復家，死，亡子，復免。

沛

元始元年，緤玄孫護以詔書為次復禹同產弟子，死，亡子，絕。

安平敬侯鄂秋

以謁者漢王三年初從，定諸侯，有功秩，舉蕭何功，因故侯，二千戶。

師古曰：「先以食邑，因就封之也。事見蕭何傳。」

八月甲子封，十二年薨。

六十一

孝惠三年，簡侯嘉嗣，九年薨。

高后八年，頃侯應嗣，十四年薨。

孝文十四年，煬侯寄嗣，二十五年薨。

孝景後三年，侯但嗣，十九年，元狩元年，坐與淮南王安通，遺王書稱臣盡力，棄市。

　

　

　

　

六世

元康四年，秋玄孫之子解大夫后詔復家。

　

　

　

北平文侯張蒼

以客從起武陽，至霸上，為常山守，得陳餘，為代相，徙趙相，以代相侯，為計相四歲，淮南相十四歲。千二百戶。

如淳曰：「計相，官名，但知計會。」

八月丁丑封，五十年薨。

六十五

孝景六年，康侯奉嗣，八年薨。

後元年，侯類嗣，七年，建元五年，坐臨諸侯喪後，免。

曾孫

玄孫

　

　

　

　

六世

元康四年，蒼玄孫之子長安公士蓋宗詔復家。

　

　

　

高胡侯陳夫乞

以卒從起杠里，入漢，以都尉擊籍，將軍定燕，千戶。

六年封，二十五年薨。

八十二

孝文五年，煬侯程嗣，薨，亡後。

　

　

元康四年，夫乞玄孫長陵公乘勝之詔復家。

厭次侯爰類

以慎將元年從起留，入漢，以都尉守廣武，功侯。

師古曰：「以謹慎為將也。」

六年封，二十二年薨。

二十四

孝文元年，侯賀嗣，五年，謀反，誅。

孫

曾孫

玄孫

　

　

　

　

六世

元康四年，類玄孫之子陽陵公士世詔復家。

七世

元始三年，類玄孫之孫萬詔賜爵關內侯。

　

　

平臯煬侯劉它

師古曰：「它音徒何反。」

漢六年以碭郡長初從，功比軑侯，侯，五百八十戶。實項氏，賜姓。

師古曰：「軑音大，又音第。」

七年十月癸亥封，十年薨。

百二十一

孝惠五年，共侯遠嗣，三十四年薨。

孝景元年，節侯光嗣，十六年薨。

建元元年，侯勝嗣，二十八年，元鼎五年，坐酎金免。

玄孫

　

　

　

　

六世

七世

元康四年，它玄孫之孫長安簪褭勝之詔復家。

　

　

復陽剛侯陳胥

以卒從起薛，以將軍入漢，以右司馬擊項籍，侯，千戶。

七年十月甲子封，三十一年薨。

四十九

孝文十一年，共侯嘉嗣，十八年薨。

孝景六年，康侯拾嗣，二十五年薨。

元朔元年，侯彊嗣，七年，元狩二年，坐父拾非嘉子，免。

　

　

　

　

　

　

　

元康四年，胥曾孫雲陽簪褭幸詔復家。

玄孫

　

　

　

　

六世

元始元年，胥玄孫之子傳詔賜帛百疋。

　

　

　

陽河齊侯其石

以中謁者從入漢，以郎中騎從定諸侯，侯，五百戶，功比高湖侯。

十一月甲子封，三年薨。

八十三

十年，侯安國嗣，五十一年薨。

孝景中四年，侯午嗣，三十三年薨。

埤山

元鼎四年，共侯章更封，十三年薨。 

師古曰：「埤音脾，又音婢。」

元封元年，侯仁嗣，征和三年，坐祝詛，要斬。

　

　

　

　

六世

元康四年，石玄孫之子長安官大夫益壽詔復家。

　

　

　

柏至靖侯許盎

以駢鄰從起昌邑，以說衞入漢，以中尉擊籍，侯，千戶。

師古曰：「二馬曰駢。駢鄰，謂並兩騎為軍翼也。說讀曰稅。稅衞謂軍行初舍止之時主為衞也。」

十月戊辰封，十四年，高后元年，有罪，免，三年，復封，六年薨。

五十八

孝文元年，簡侯祿嗣，十四年薨。

十五年，侯昌嗣，三十二年薨。

元光二年，侯安如嗣，十三年薨。

元狩三年，侯福嗣，五年，元鼎二年，坐為姦，為鬼薪。

　

　

　

　

六世

元康四年，盎玄孫之子長安公士建詔復家。

　

　

　

中水嚴侯呂馬童

以郎騎將漢元年從好畤，以司馬擊龍且，復共斬項籍，侯，千五百戶。

正月己酉封，三十年薨。

百一

孝文十年，夷侯瑕嗣，三年薨。

十三年，共侯青眉嗣，三十二年薨。

建元六年，靖侯德嗣，一年薨。

元光元年，侯宜城嗣，二十二年，元鼎五年，坐酎金免。

　

　

　

　

六世

七世

元康四年，馬童玄孫之孫長安公士建明詔復家。

　

　

杜衍嚴侯王翥

如淳曰：「翥音署。」師古曰：「音之庶反。」

以中郎騎漢王二年從起下邳，屬淮陰侯，從灌嬰共斬項羽，侯，千七百戶。

正月己酉封，十八年薨。

百二

高后六年，共侯福嗣，七年薨。

孝文五年，孝侯市臣嗣，七年薨。

十二年，侯舍嗣，二十四年，有罪，為鬼薪。戶三千四百。

　

　

　

　

　

孝景後元年，侯郢人以翥子紹封，十二年薨。

元光四年，侯定國嗣，十三年，元狩五年，有罪，免。

元康四年，翥曾孫長安大夫安樂詔復家。

　

赤泉嚴侯楊喜

以郎中騎漢王二年從起杜，屬淮陰，後從灌嬰共斬項籍，侯，千九百戶。

正月己酉封，十三年，高后元年，有罪，免，二年，復封，十八年薨。

百三

孝文十二年，定侯敷嗣，十五年薨。

臨汝

孝景四年，侯毋害嗣，六年，坐詐紿人臧六百，免。中五年，毋害復封，十二年，元光二年，有罪，免。

曾孫

元康四年，喜玄孫茂陵不更孟甞詔賜黃金十斤，復家。

　

　

　

　

六世

子恢代復。

七世

子譚代。

八世

子並代，永始元年，賜帛百疋。

元始二年，求復不得。

朝陽齊侯華寄

以舍人從起薛，以連敖入漢，以都尉擊項羽，復攻韓王信，侯，千戶。

三月壬寅封，十二年薨。

六十九

高后元年，文侯要嗣，二十一年薨。

孝文十四年，侯當嗣，三十九年，元朔二年，坐敎人上書枉法，耏為鬼薪。戶五千。

曾孫

元康四年，寄玄孫奉明大夫定國詔復家。

棘陽嚴侯杜得臣

以卒從起湖陵，入漢，以郎將迎左丞相軍擊項籍，侯，二千戶。

七月丙申封，二十六年薨。

八十一

孝文六年，侯但嗣，四十三年薨。

元光四年，懷侯武嗣，七年，元朔五年薨，亡後。

　

　

涅陽嚴侯呂騰

以騎士漢三年從出關，以郎中共擊斬項羽，侯，千五百戶，比杜衍侯。

七年封，二十五年，孝文五年薨。子成實非子，不得代。

百四

　

孫

曾孫

玄孫

　

　

　

　

六世

元康四年，騰玄孫之子𣵀陽不更忠詔復家。

　

　

　

平棘懿侯林摯

以客從起亢父，斬章邯所置蜀守，用燕相侯，千戶。

七年封，二十四年薨。

六十四

孝文五年，侯辟彊嗣，有罪，為鬼薪。

　

元康四年，摯曾孫項圉大夫常驩詔復家，死，亡子，絕。

　

深澤齊侯趙將夕

以趙將漢王三年降，屬淮陰侯，定趙、齊、楚，以擊平城功侯，七百戶。

八年十月癸丑封，十二年，高后元年，有罪，免，二年，復封，二年薨。

九十八

孝文後二年，戴侯頭嗣，八年薨。

孝景三年，侯脩嗣，七年，有罪，耏為司寇。

曾孫

元康四年，將夕玄孫平陵上造延世詔復家。

　

　

　

　

　

臾

中五年，夷胡侯以頭子紹封，二十一年，元朔五年薨，亡後。

　

　

○頃侯溫疥

師古曰：「○音詢，又音旬。疥音介。」

以燕將軍漢王四年從破曹咎軍，為燕相告燕王荼反，侯。以燕相國定盧綰。千九百戶。

十月丙辰封，二十五年薨。

九十一

孝文六年，文侯仁嗣，十七年薨。

後七年，侯何嗣，七年，孝景四年薨。

曾孫

元康四年，疥玄孫長安公士福詔復家。

歷簡侯程黑

以趙衞將軍漢王三年從起盧奴，擊項羽敖倉下，為將軍攻臧荼有功，封千戶。

十月癸酉封。十四年薨。

九十二

高后三年，孝侯氂嗣，二十二年薨。

孝文後元年，侯竈嗣，十四年，孝景中元年，有罪，免。

曾孫

玄孫

　

　

　

　

六世

元康四年，黑玄孫之子長安簪褭弘詔復家。

元始五年。詔賜黑代復者安爵關內侯。

　

　

武原靖侯衞胠

師古曰：「胠音脅，又音怯。」

漢七年以梁將軍從初起，擊韓信、陳豨、黥布軍，功侯，二千八百戶，功比高陵侯。

十二月丁未封，八年薨。

九十三

孝惠四年，共侯寄嗣，三十七年薨。

孝景三年，侯不害嗣，十二年，後二年，坐葬過律，免。

曾孫

元康四年，胠玄孫郭公乘堯詔復家。

稾祖侯陳鍇

師古曰：「稾音公老反。鍇音口駭反。」

高帝七年為將從擊代陳豨有功，侯，六百戶。

十二月丁未封，七年薨。

百二十四

孝惠三年，懷侯嬰嗣，十九年薨。

孝文七年，共侯應嗣，十四年薨。

後五年，節侯安嗣，三十一年薨。

元狩二年，侯千秋嗣，九年，元鼎五年，坐酎金免。

　

　

　

　

六世

元康四年，鍇玄孫之子茂陵公乘主儒詔復家。

　

　

　

宋子惠侯許瘛

師古曰：「瘛音充制反。」

以漢三年用趙右林將初擊定諸侯，五百三十六戶，功比歷侯。

師古曰：「林將，將士林，猶言羽林之將也。」

二月丁卯封，四年薨。

九十九

十二年，共侯留嗣，二十五年薨。

孝文十年，侯九嗣，二十二年，孝景中二年，坐寄使匈奴買塞外禁物，免。

曾孫

玄孫

　

　

　

　

六世

七世

元康四年，瘛玄孫之孫宋子大夫迺詔復家。

　

　

猗氏敬侯陳遬

師古曰：「遬，古速字。」

以舍人從起豐，入漢，以都尉擊項羽，侯，千一百戶。

三月丙戌封，十一年薨。

五十

位次曰長陵侯。

孝惠七年，靖侯支嗣，三十四年薨。

孝景三年，頃侯羌嗣，一年薨，亡後。

元康四年，遬曾孫猗氏大夫胡詔賜黃金十斤，復家。

　

清簡侯室中同

以弩將初起，從入漢，以都尉擊項羽、代，侯，比彭侯，戶千。

三月丙戌封，五年薨。

七十一

孝惠元年，頃侯聖嗣，二十二年薨。

孝文八年，康侯鮒嗣，五十二年薨。

元狩三年，共侯古嗣，七年薨。

元鼎四年，侯生嗣，一年，坐酎金免。

　

　

　

　

　

　

　

元康四年，同玄孫高宛簪褭武詔復家。

彊圉侯留肹

以客吏初起，從入漢，以都尉擊項籍、代，侯，比彭侯，千戶。

三月丙戌封，三年薨。

七十二

十一年，戴侯章復嗣，二十九年薨。

孝文三年，侯復嗣，二年，有罪，免。

元康四年，肹曾孫長安大夫定詔復家。

　

彭簡侯秦同

以卒從起薛，以弩將入漢，以都尉擊項羽、代，侯，千戶。

三月丙戌封，二十二年薨。

七十

孝文三年，戴侯執嗣，二十三年薨。

孝景三年，侯武嗣，十一年，後元年，有罪，免。

曾孫

元康四年，同玄孫費公士壽王詔復家。

吳房嚴侯楊武

以郎中騎將漢元年從起下邽，擊陽夏，以騎都尉斬項籍，侯，七百戶。

三月辛卯封，三十二年薨。

九十四

孝文十三年，侯去疾嗣，二十五年，孝景後三年，有罪，耐為司寇。

元康四年，武孫霸陵公乘談詔賜黃金十斤，復家，亡子，絕。

　

談兄孫為次復，亡子，絕。

甯嚴侯魏遬

以舍人從碭，入漢，以都尉擊臧荼功侯，千戶。

四月辛卯封，三十五年薨。

七十八

孝文十六年，共侯連嗣，八年薨。

孝文後元年，侯指嗣，三年，坐出國界，免。

曾孫

元康四年，速玄孫長安公士都詔復家。

昌圉侯旅卿

以齊將漢王四年從韓信起無鹽，定齊，擊項羽，又擊韓王信於代，侯，千戶。

六月戊申封，三十四年薨。

百九

孝文十五年，侯通嗣，十一年，孝景三年，坐謀反，誅。

孫

曾孫

元康四年，卿玄孫昌上造光詔賜黃金十斤，復家。

　

　

　

　

六世

子賜代，死，無子，絕。有同產子，元始二年求不得。

　

　

　

共嚴侯旅罷師

`師古曰：「共音恭。罷音皮彼反，又讀曰皮。`」

以齊將漢王四年從淮陰侯起，擊項籍，又攻韓王信於平城，有功，侯，千二百戶。

六月壬子封，二十六年薨。

百一十四

孝文七年，惠侯黨嗣，八年薨。

十五年，懷侯高嗣，五年薨，亡子。

元康四年，罷師曾孫霸陵簪褭信詔復家。

　

閼氏節侯馮解散

以代大與漢王三年降，為鴈門守，以將軍平代反寇，侯，千戶。

師古曰：「大與，主爵祿之官。」

六月壬子封，四年薨。

一百

十二年，共侯它嗣，一年薨，亡後。

孝文二年，文侯遺以它遺腹子嗣，十四年薨。

十六年，共侯勝之嗣，十三年薨。

孝景六年，侯平嗣，三十九年，元鼎五年，坐酎金免。

安丘懿侯張說

師古曰：「說讀曰悅。」

以卒從起方與，屬魏豹，一歲五月，以執盾入漢，以司馬擊項羽，以將軍定代，侯，二千戶。

七月癸酉封，三十二年薨。

六十七

孝文十三年，共侯奴嗣，十三年薨。

孝景三年，敬侯執嗣，一年薨。

四年，康侯新嗣，三十一年薨。

元狩元年，侯拾嗣，九年，元鼎四年，坐入上林謀盜鹿，又搏揜，完為城旦。

師古曰：「搏揜，謂搏擊揜襲人而奪其物也。搏字或作博。一曰博，六博也。揜，意錢之屬也，皆謂戲而取人財也。」

　

　

　

　

六世

元康四年，說玄孫之子陽陵上造舜詔復家。

　

　

　

襄平侯紀通

父城以將軍從擊破秦，入漢，定三秦，功比平定侯，戰好畤，死事，子侯。

九月丙午封，五十二年薨。

六十六

孝景中三年，康侯相夫嗣，十九年薨。

元朔元年，侯夷吾嗣，十九年，元封元年薨，亡後。

　

元康四年，通玄孫長安簪褭萬年詔復家。

龍陽敬侯陳署

以卒從，漢王元年起霸上，以謁者擊項籍，斬曹咎，侯，戶千。

九月己未封，十八年薨。

八十四

高后七年，侯堅嗣，十八年，孝文後元年，有罪，免。

　

　

　

平嚴侯張瞻師

以趙騎將漢王五年從擊諸侯，比吳房侯，千五百戶。

九年十二月壬寅封，八年薨。

九十五

孝惠五年，康侯惸嗣，三十七年薨。

師古曰：「惸音炏煢。」

孝景四年，侯寄嗣。

侯安國嗣，不得年，元狩元年，為人所殺。

玄孫

　

　

　

　

六世

元康四年，瞻師玄孫之子敏上造連城詔復家。

　

　

　

陸量侯須無

如淳曰：「秦始皇本紀所謂陸梁地也。」

詔以為列諸侯，自置吏令長，受令長沙王。

三月丙戌封，三年薨。

百三十七

十二年，共侯桑嗣，三十四年薨。

孝文後三年，康侯慶忌嗣，五年薨。

孝景元年，侯冉嗣，四十四年，元鼎五年，坐酎金免。

　

　

　

　

　

　

　

元康四年，無曾孫酈陽秉鐸聖詔復家。

師古曰：「秉鐸，武功爵第六級。」

　

高景侯周成

父苛以內史從擊破秦，為御史大夫，入漢，圍取諸侯，守滎陽，功比辟陽侯，罵項籍死事，子侯。

四月戊寅封，三十五年，孝文後五年，謀反，下獄死。

六十

子

繩

孝景中元年，侯應以成孫紹封。

侯平嗣，元狩四年，坐為太常不繕園屋，免。

元康四年，成玄孫長安公大夫賜詔復家。

離侯鄧弱

四月戊寅封。楚漢春秋亦闕。成帝時，光祿大夫滑湛日旁占驗曰：「鄧弱以長沙將兵侯。」

　

　

　

　

　

　

義陵侯吳郢

以長沙柱國侯，千五百戶。

九月丙子封，七年薨。

百三十四

孝惠四年，侯重嗣，十年，高后七年薨，亡後。

　

　

　

宣平武侯張敖

嗣父耳為趙王，坐相貫高等謀反，廢王為侯。

九年封，十七年薨。

三

師古曰：「張耳及敖並為無大功，蓋以魯元之故，呂后曲升之也。」

高后二年，侯偃為魯王，孝文元年復為侯，十五年薨，謚共。

六年，哀侯歐嗣，十七年薨。

孝景中三年，侯王嗣，十四年，有罪，免。

　

　

　

　

　

　

　

睢陵

元光三年，侯廣國以王弟紹封，十八年薨。

元鼎二年，侯昌嗣，十二年，太初二年，坐為太常乏祠，免。

師古曰：「祠事有闕也。」

　

　

　

　

　

　

　

元始二年，侯慶忌以敖玄孫紹封，千戶。

　

　

　

　

　

　

信都

高后八年四月丁酉，侯侈以魯太后子封，孝文元年，以非正免。

　

　

　

　

　

　

　

樂昌

四月丁亥，侯受以魯太后子封，元年免。

元康四年，耳玄孫長陵公乘遂詔復家。

東陽武侯張相如

高祖六年為中大夫，以河間守擊陳豨，力戰，功侯，千三百戶。

十一年十二月癸巳封，三十二年薨。

百一十八

孝文十六年，共侯殷嗣，五年薨。

後五年，戴侯安國嗣，六年薨。

孝景四年，哀侯彊嗣，十三年，建元元年薨。亡後。

玄孫

　

　

　

　

六世

元康四年，相如玄孫之子茂陵公乘宣詔復家。

　

　

　

慎陽侯樂說

如淳曰：「慎音震。」師古曰：「字本作滇，音真，後誤作慎耳。滇陽，汝南縣名也。說讀曰悅。」

淮陰侯韓信舍人，告信反，侯，二千戶。

十二月甲寅封，五十一年薨。

百三十一

孝景中六年，靖侯願嗣，四年薨。

建元元年，侯買之嗣，二十二年，元狩五年，坐鑄白金，棄市。

曾孫

玄孫

　

　

　

　

六世

元康四年，說玄孫之子長安公士通詔復家。

　

　

　

開封愍侯陶舍

以右司馬漢王五年初從，以中尉擊燕、代，侯，比共侯，二千戶。

十二月丙辰封，一年薨。

百一十五

十二年，夷侯青嗣，四十八年薨。

孝景中三年，節侯偃嗣，十七年薨。

元光五年，侯雎嗣，十八年，元狩五年，坐酎金免。

玄孫

　

　

　

　

六世

七世

元康四年，舍玄孫之孫長安公士元始詔復家。

　

　

禾成孝侯公孫昔

以卒漢王五年初從，以郎中擊代擊陳豨，侯，千九百戶。

正月己未封，二十年薨。

百一十七

孝文五年，懷侯漸嗣，九年薨。

孫

元康四年，昔曾孫霸陵公乘廣意詔復家。

　

堂陽哀侯孫赤

以中涓從起沛，以郎入漢，以將軍擊項籍，為惠侯，坐守滎陽降楚，免，復來，以郎擊籍，為上黨守擊陳豨，侯，八百戶。

正月己未封，九年薨。

七十七

高后元年，侯德嗣，四十三年，孝景中六年，有罪，免。

孫

元康四年，赤曾孫霸陵公乘明詔復家。

　

祝阿孝侯高色

以客從起齧桑，以上隊將入漢，以將軍擊魏太原、井陘，屬淮陰侯，罌度軍破項籍及豨，侯，千八百戶。

如淳曰：「齧桑，邑名。」

正月己卯封，二十一年薨。

七十四

孝文五年，侯成嗣，十四年，後三年，坐事國人過律，免。

孫

曾孫

元康四年，色玄孫長陵上造弘詔復家。

長脩平侯杜恬

以漢王二年用御史初從出關，以內史擊諸侯，攻項昌，以廷尉死事，侯，千九百戶。

三月丙戌封，四年薨。

百八

位次曰信平侯。

孝惠三年，懷侯中嗣，十七年薨。

孝文五年，侯意嗣，二十七年，有罪，免。

陽平

孝景中五年，侯相夫紹封，三十七年，元封三年，坐為太常與大樂令中可當鄭舞人擅繇，闌出入關，免。 

師古曰：「擇可以為鄭舞，而擅從役使之，又闌出入關。」

　

江邑侯趙堯

以漢五年為御史，用竒計徙御史大夫周昌為趙相，代昌為御史大夫，從擊陳豨，功侯，六百戶。

十一月封，高后元年，有罪，免。

　

　

　

　

　

營陵侯劉澤

漢三年為郎中擊項羽，以將軍擊陳豨，得王黃，侯。帝從昆弟，萬一千戶。

十一月封，十五年，高后七年，為瑯邪王。

八十八

　

　

　

　

土軍式侯宣義

高祖六年為中地守，以廷尉擊陳豨，侯，一千一百戶，就國後為燕相。

二月丁亥封，七年薨。

百二十二

位次曰信成侯。

孝惠六年，孝侯莫如嗣，三十五年薨。

孝景三年，康侯平嗣，十九年薨。

建元六年，侯生嗣，八年，元朔二年，坐與人妻姦，免。

玄孫

　

　

　

　

六世

元康四年，義玄孫之子阿武不更寄詔復家。

　

　

　

廣阿懿侯任敖

以客從起沛，為御史，守豐二歲，擊項籍，為上黨守，陳豨反，堅守，侯，千八百戶。後遷為御史大夫。

二月丁亥封，十九年薨。

八十九

孝文三年，夷侯敬嗣，一年薨。

四年，敬侯但嗣，四十年薨。

建元五年，侯越人嗣，二十一年，元鼎二年，坐為太常廟酒酸，免。

元康四年，敖玄孫廣阿簪褭定詔復家。

須昌貞侯趙衍

以謁者漢王元年初從起漢中。雍軍塞渭上，上計欲還，衍言從它道，道通，後為河間守，豨反，誅都尉相如，功侯，千四百戶。

二月己丑封，三十二年薨。

百七

孝文十六年，戴侯福嗣，四年薨。

後四年，侯不害嗣，八年，孝景五年，有罪，免。

曾孫

玄孫

　

　

　

　

六世

七世

元康四年，衍玄孫之孫長安簪褭步昌詔復家。

　

　

臨轅堅侯戚鰓

初從為郎，以都尉守蘄城，以中尉侯，五百戶。

二月乙酉封，六年薨。

百一十六

孝惠五年，夷侯觸龍嗣，三十七年薨。

孝景四年，共侯中嗣，十六年薨。

建元四年，侯賢嗣，二十五年，元鼎五年，坐酎金免。

元康四年，鰓玄孫梁郎官大夫常詔復家。

師古曰：「仕梁為郎而有官大夫之爵也。」

　

　

　

　

六世

七世

元始二年，鰓玄孫之孫少詔賜爵關內侯。

　

　

汲紹侯公上不害

高祖六年為太僕，擊代豨有功，侯，千三百戶。為趙太僕。

二月乙酉封，三年薨。

百二十三

孝惠二年，夷侯武嗣，二十七年薨。

孝文十四年，康侯通嗣，二十七年薨。

建元二年，侯廣德嗣，九年，元光五年，坐妻大逆，棄市。

元康四年，不害玄孫安陵五大夫常詔復家。

甯陵夷侯呂臣

以舍人從起留，以郎入漢，破曹咎成臯，為都尉擊豨，功侯，千戶。

二月辛亥封，二十七年薨。

七十三

孝文十一年，戴侯謝嗣，十六年薨。

孝景四年，惠侯始嗣，十七年薨。

曾孫

元康四年，呂臣玄孫南陵公大夫得詔復家。

汾陽嚴侯靳彊

以郎中騎千人前三年從起櫟陽，擊項羽，以中尉破鍾離眛軍，功侯。

三月辛亥封，十一年薨。

九十六

高后三年，共侯解嗣，三十三年薨。

孝景五年，康侯胡嗣，十二年絕，不得狀。

江鄒

元鼎五年，侯石封嗣，九年，太始四年，坐為太常行幸離宮道橋苦惡，大僕敬聲繫以謁聞，赦免。

元康四年，彊玄孫長安公乘忠詔復家。

戴敬侯祕彭祖

師古曰：「今見有祕姓，讀如祕書，而韋昭妄為音讀，非也。」

以卒從起沛，以卒開沛城門，為太公僕，以中廄令擊陳豨，功侯，千一百戶。

三月癸酉封，十一年薨。

百二十六

高后三年，共侯憚嗣，十二年薨。

孝文八年，夷侯安國嗣，四十八年薨。

元朔五年，安侯軫嗣，十二年薨。

元鼎五年，侯蒙嗣，二十五年，後元年，坐祝詛上，大逆，腰斬。

　

　

　

　

六世

七世

元康四年，彭祖玄孫之孫陽陵大夫政詔復家。

　

　

衍簡侯翟盱

師古曰：「盱音況于反。」

以漢王二年為燕令，以都尉下楚九城，堅守燕，侯，九百戶。

七月己丑封，十二年薨。

百三十

高后四年，祗侯山嗣，二年薨。

六年，節侯嘉嗣，四十四年薨。

建元三年，侯不疑嗣，十年，元朔元年，坐挾詔書論，耐為司寇。

師古曰：「詔書當奉持之，而挾以行，故為罪也。」

元康四年，盱玄孫陽陵公乘光詔復家。

平州共侯昭涉掉尾

師古曰：「姓昭涉，名掉尾也。音徒弔反。」

漢四年以燕相從擊項籍，還擊臧荼，侯，千戶。

八月甲辰封，十八年薨。

百一十一

孝文二年，戴侯種嗣，三年薨。

五年，懷侯它人嗣，四年薨。

九年，孝侯馬童嗣，二十九年薨。

孝景後一年，侯昧嗣，二十四年，元狩五年，坐行馳道中，免。

　

　

　

　

　

　

　

元康四年，掉尾玄孫涪不更福詔復家。

中牟共侯單右車

以卒從沛，入漢，以郎擊布，功侯，二千二百戶。始高祖微時有急，給高祖馬，故得侯。

十二年十月乙未封，二十三年薨。

百二十五

孝文八年，敬侯繒嗣，五年薨。

十三年，戴侯終根嗣，三十七年薨。

元光二年，侯舜嗣，十八年，元鼎五年，坐酎金免。

玄孫

　

　

　

　

六世

元康四年，右車玄孫之子陽陵不更充國詔復家。

　

　

　

邔嚴侯黃極忠

師古曰：「邔音鉅巳反。」

以群盜長為臨江將，已而為漢擊臨江王及諸侯，破布，封千戶。

十月戊戌封，二十七年薨。

百十三

孝文十二年，夷侯榮成嗣，九年薨。

後元五年，共侯明嗣，三十五年薨。

元朔五年，侯遂嗣，八年，元鼎元年，坐掩搏奪公主馬，髡為城旦。戶四千。

師古曰：「搏字或作博，已解於上。」

　

　

　

　

　

六世

元康四年，極忠玄孫之子邔公乘調詔復家。

元始元年，賜極忠代後者敞爵關內侯。

　

　

博陽節侯周聚

以卒從豐，以隊率入漢，擊項籍成臯有功，為將軍，布反，定吳郡，侯。

十月辛丑封，二十四年薨。

五十三

孝文九年，侯遬嗣，十五年，孝景元年，有罪，奪爵一級。

孫

元康四年，聚曾孫長陵公乘萬年詔復家。

　

陽羨定侯靈常

以荊令尹漢五年初從，擊鍾離眜及陳公利幾，徙為漢中大夫，從至陳，取韓信，遷中尉，以擊布，侯，二千戶。

十月壬寅封，十四年薨。

百一十九

高后七年，共侯賀嗣，八年薨。

孝文七年，哀侯勝嗣，六年薨，亡後。

曾孫

元康四年，常玄孫南和大夫橫詔復家。

下相嚴侯泠耳

師古曰：「泠音零。」

以客從起沛，入漢，用兵擊破齊田解軍，以楚丞相堅守彭城距布軍，功侯，二千戶。

十月己酉封，十八年薨。

八十五

孝文三年，侯順嗣，二十三年，孝景三年，坐謀反，誅。

孫

曾孫

元康四年，耳玄孫長安公士安詔復家。

高陵圉侯王虞人

以騎司馬漢王元年從起廢丘，以都尉破田橫、龍且，追籍至東城，以將軍擊布，侯，九百戶。

十二月丁亥封，十年薨。

九十二

高后三年，侯弄弓嗣，十八年薨。

孝文十三年，侯行嗣，十二年，孝景三年，謀反，誅。

　

　

期思康侯賁赫

師古曰：「賁音肥。」

淮南王英布中大夫，告反，侯，一千戶。

十二月癸卯封，二十九年，孝文十四年薨，亡後。

百三十二

子

孫

曾孫

元康四年，赫玄孫壽春大夫充詔復家。

戚圉侯季必

師古曰：「灌嬰傳云李必，今此作季。表、傳不同，當有誤。」

以騎都尉漢二年初起櫟陽，攻破廢丘，因擊項籍，屬韓信，破齊，攻臧荼，為將軍，擊韓信，侯，千五百戶。

十二月癸卯封，十六年薨。

九十

孝文元年，賁侯長嗣，三年薨。

四年，躁侯瑕嗣，三十八年薨。

建元三年，侯信成嗣，二十年，元狩五年，坐為太常縱丞相侵神道，為隷臣。

師古曰：「刑法志罪人獄已決，完為城旦舂，滿三歲為鬼薪白粲，一歲為臣妾，一歲免為庶人。然則男子為隷臣，女子為隷妾也。」

元康四年，必玄孫長安公士買之詔復家。

穀陽定侯馮谿

以卒前二年起柘，擊籍，定代，為將軍，功侯。

正月乙丑封，二十二年薨。

百五

孝文七年，共侯熊嗣，十八年薨。

孝景二年，隱侯卯嗣，三年薨。

五年，懿侯解中嗣，十二年薨。

建元四年，侯偃嗣。

　

　

　

　

六世

元康四年，谿玄孫之子穀陽不更武詔復家。

　

　

　

嚴敬侯許猜

師古曰：「猜音千才反。」

以楚將漢二年降，從起臨濟，以郎中擊項羽、陳豨，侯，六百戶。

正月乙丑封，四十年薨。

百一十二

孝景二年，侯恢嗣，十六年薨。

建元二年，煬侯則嗣，九年薨。

元光五年，節侯周嗣，三年薨。

元朔二年，侯廣宗嗣，十五年，元鼎五年，坐酎金免。

　

　

　

　

六世

元康四年，猜玄孫之子平壽公士任壽詔復家。

　

　

　

成陽定侯奚意

以魏郎漢王二年從起陽武，擊項籍，屬魏王豹，豹反，徙屬相國彭越，以太原尉定代，侯，六百戶。

正月乙酉封，二十六年薨。

百一十

孝文十一年，侯信嗣，二十九年，建元元年，有罪，要斬。

孫

元康四年，意曾孫陽陵公乘通詔復家。

　

桃安侯劉襄

以客從，漢王二年起定陶，以大謁者擊布，侯，千戶。為淮南太守。項氏親。

三月丁巳封，七年，孝惠七年，有罪，免，二年，復封，十六年薨。

百三十五

孝文十年，懿侯舍嗣，三十年薨。

建元元年，厲侯由嗣，十三年薨。

元朔二年，侯自為嗣，十五年，元鼎五年，坐酎金免。

玄孫

　

　

　

　

六世

元康四年，襄玄孫之子長安上造益壽詔復家。

　

　

　

高梁共侯酈疥

父食其以客從破秦，以列侯入漢，還定諸侯，常使使約和諸侯，說齊王死事，子侯。

二月丙寅封，六十三年薨。

六十六

元光三年，侯勃嗣。

侯平嗣，元狩元年，坐詐衡山王取金，免。

曾孫

元康四年，食其玄孫陽陵公乘賜詔復家。

紀信匡侯陳倉

以中涓從起豐，以騎將入漢，以將軍擊項籍，後攻廬綰，侯，七百戶。

六月壬辰封，十年薨。

八十

高后三年，夷侯開嗣，二十二年薨。

孝文後二年，侯煬嗣，八年，孝景二年，反，誅。

曾孫

玄孫

　

　

　

　

六世

元康四年，倉玄孫之子長安公士千秋詔復家。

　

　

　

景嚴侯王競

以車司馬漢元年初從起高陵，屬劉賈，以都尉從軍，侯，五百戶。

六月壬辰封，七年薨。

百六

孝惠七年，戴侯真粘嗣，十九年薨。

師古曰：「粘亦黏字。」

孝文十一年，侯□嗣，二十二年，孝景十年，有罪，免。

師古曰：「□音許孕反。」

曾孫

元康四年，競玄孫長安公士昌詔復家。

張節侯毛釋之

以中涓從起豐，以郎騎入漢，還從擊諸侯，侯，七百戶。

六月壬辰封，二十六年薨。

七十九

孝文十一年，侯鹿嗣，二年薨。

十三年，侯舜嗣，二十三年，孝景中六年，有罪，免。

曾孫

元康四年，釋之玄孫長安公士景詔復家。

煮棗端侯革朱

以越連敖從起薛，別以越將入漢，擊諸侯，以都尉侯，九百戶。

六月壬辰封，七年，孝惠七年薨。嗣子有罪，不得代。

七十五

孝文二年，康侯式以朱子紹封，二十一年薨。

孝景中二年，侯昌嗣，二年，有罪，免。

曾孫

元康四年，朱玄孫陽陵大夫奉詔復家。

傿陵嚴侯朱濞

以卒從起豐，入漢，以都尉擊項籍、臧荼，侯，二千七百戶。

十二月封，十一年薨。

五十二

高后四年，共侯慶嗣，十一年，孝文七年薨，亡後。

元康四年，濞曾孫陽陵公士言詔復家。

　

鹵嚴侯張平

以中尉前元年從起單父，不入關，以擊黥布、盧綰，得南陽，侯，二千七百戶。

十二月封，十二年薨。

四十八

高后五年，侯勝嗣，七年，孝文四年，有罪，為隷臣。

　

曾孫

玄孫

　

　

　

　

六世

元康四年，平玄孫之子長安公士常詔復家。

　

　

　

                        右高祖百四十七人。周呂、建成二人在外戚，羹頡、合陽、沛、德四人在王子，凡百五十三人。

便頃侯吳淺

以父長沙王功侯，二千戶。

元年九月癸卯封，三十七年薨。

百三十三

孝文後七年，共侯信嗣，六年薨。

孝景六年，侯廣志嗣。

侯千秋嗣，元鼎五年，坐酎金免。

編

元康四年，淺玄孫長陵上造長樂詔復家。

軑侯黎朱蒼

`師古曰：「軑音大，又音第。`」

以長沙相侯，七百戶。

二年四月庚子封，八年薨。

百二十

高后三年，孝侯豨嗣，二十一年薨。

孝文十六年，彭祖嗣，二十四年薨。

侯扶嗣，元封元年，坐為東海太守行過擅發卒為衞，當斬，會赦，免。

玄孫

江夏

　

　

　

　

六世

元康四年，蒼玄孫之子竟陵簪褭漢詔復家。

　

　

　

平都孝侯劉到

以齊將高祖三年定齊降，侯，千戶。

五年六月乙亥封，十三年薨。

百一十

孝文三年，侯成嗣，三十五年，孝景後二年，有罪，免。

　

元康四年，到曾孫長安公乘如意詔復家。

　

                        右孝惠三人。

南宮侯張買

以父越人為高祖騎將從軍，以中大夫侯。

元年四月丙寅封。

　

侯生嗣，孝武初有罪，為隷臣。萬六千六百戶。

　

　

北海

梧齊侯陽城延

以軍匠從起郟，入漢，後為少府，作長樂、未央宮，築長安城先就，侯。

師古曰：「郟，潁川之縣也，音夾。」

四月乙酉封，六年薨。

七十六

七年，敬侯去疾嗣，三十四年薨。

孝景中三年，靖侯偃嗣，十五年薨。

元光三年，侯戎奴嗣，十四年，元狩五年，坐使人殺季父，棄市。戶三千三百。

玄孫

　

　

　

　

六世

元康四年，延玄孫之子梧公士注詔復家。

　

　

　

平定敬侯齊受

以卒從起留，以家車吏入漢，以驍騎都尉擊項籍，得樓煩將，用齊丞相侯。

師古曰：「家車吏，主漢王之家車，非軍國所用。」

四月乙酉封，九年薨。

五十四

孝文二年，齊侯市人嗣，四年薨。

六年，共侯應嗣，四十一年薨，亡後。

元光二年，康侯延居嗣，八年薨。

元鼎二年，侯昌嗣，二年，元鼎四年，有罪，免。

　

　

　

　

　

　

　

元康四年，受玄孫安平大夫安德詔復家。

博成敬侯馮無擇

以悼武王郎中從高祖起豐，攻雍，共擊項籍，力戰，奉悼武王出滎陽，侯。

師古曰：「悼武王，高后兄，周呂侯呂澤也，高后追尊曰悼武王。」

四月己丑封，三年薨。

　

四年，侯代嗣，八年，坐呂氏誅。

　

　

　

沅陵頃侯吳陽

師古曰：「沅音元。」

以父長沙王功侯。

七月丙申封，二十五年薨。

百三十六

孝文後二年，頃侯福嗣，十七年薨。

孝景中五年，哀侯周嗣，薨，亡後。

　

　

中邑貞侯朱進

以執矛從入漢，以中尉破曹咎，用呂相侯，六百戶。

師古曰：「為呂王之相也。」

四年四月丙申封，二十二年薨。

　

孝文後二年，侯悼嗣，二十一年，孝景後三年，有罪，免。

　

　

　

樂平簡侯衞毋擇

以隊率從起沛，屬皇訢，以郎擊陳餘，用衞尉侯，六百戶。

四月丙申封，二年薨。

　

六年，共侯勝嗣，四十一年薨。

孝景後三年，侯侈嗣，六年，建元六年，坐買田宅不法，有請賕吏，死。

　

　

山都貞侯王恬啟

漢五年為郎中柱下令，以衞將軍擊陳豨，用梁相侯。

師古曰：「柱下令，今主柱下書史也。」

四月丙申封，八年薨。

　

孝文四年，憲侯中黃嗣，二十三年薨。

孝景四年，敬侯觸龍嗣，二十三年薨。

元狩五年，侯當嗣，八年，元封元年，坐闌入甘泉上林，免。

　

祝茲夷侯徐厲

以舍人從沛，以郎中入漢，還，得雍王邯家屬，用常山丞相侯。

四月丙申封，十一年薨。

　

孝文七年，康侯悼嗣，二十九年薨。

孝景中六年，侯偃嗣，九年，建元六年，有罪，免。

　

　

成陰夷侯周信

以卒從起單父，為呂后舍人，度呂后，為河南守，侯，五百戶。

師古曰：「時有寇難，得度於水，因以免也。」

四月丙申封，十六年薨。

　

孝文十二年，侯勃嗣，十五年，有罪，免。

　

　

　

俞侯呂它

如淳曰：「俞音輸。」

父嬰以連敖從高祖破秦，入漢，以都尉定諸侯，功比朝陽侯，死事，子侯。

四月丙申封，四年，坐呂氏誅。

　

　

　

　

　

醴陵侯越

以卒從，漢二年起櫟陽，以卒吏擊項羽，為河內都尉，用長沙相侯，六百戶。

四月丙申封，八年，孝文四年，有罪，免。

　

　

　

　

　

                        高后十二人。扶柳、襄城、軹、壺關、昌平、贅其、騰、昌城、腄、祝茲、建陵十一人在恩澤外戚，洨、沛、信都、樂昌、東平五人隨父，上邳、朱虛、東牟三人在王子，凡三十一人 。

師古曰：「腄音直瑞反。洨音交，又音下交反。」 

陽信夷侯劉揭

高祖十三年為郎，以典客奪呂祿印，閉殿門止產等，共立皇帝，侯，二千戶。

元年十一月辛丑封，十四年薨。

　

十五年，侯中意嗣，十四年，孝景六年，有罪，免。

　

　

　

壯武侯宋昌

以家吏從高祖起山東，以都尉從滎陽，食邑，以代中尉勸王，驂乘入即帝位，侯，千四百戶。

四月辛亥封，三十三年，孝景中四年，有罪，奪爵一級，為關內侯。

　

　

　

　

　

樊侯蔡兼

以睢陽令高祖初從阿，以韓家子還定北地，用常山相侯，千二百戶。

師古曰：「本六國時韓家之諸子也，後更姓蔡也。」

六月丙寅封，十四年薨。

十五年，康侯客嗣，十八年薨。

孝景中二年，共侯平嗣，二十一年薨。

元朔二年，侯辟方嗣，元鼎四年，坐搏揜，完為城旦。

　

　

沶陵康侯魏駟

晉灼曰：「沶，古牴字。」師古曰：「音直夷反。」

以陽陵君侯。

七年三月丙寅封，十二年薨。亡後。

　

　

　

　

　

南𨜓侯起

師古曰：「𨜓音貞。說者云當為鄭，非也。」

以信平君侯。

三月丙寅封，坐後父故削爵一級，為關內侯。

師古曰：「會於廷中而隨父，失朝廷以爵之序，故削爵也。」

　

　

　

　

　

黎頃侯召奴

師古曰：「召平之子也。召讀曰邵。」

以父齊相侯。

十年四月癸丑封，十一年薨。

後五年，侯潰嗣，三十五年薨。

元朔五年，侯延嗣，十九年，元封六年，坐不出持馬，要斬。戶千八百。

師古曰：「時發馬給軍，匿而不出也。」

　

　

　

缾侯孫單

師古曰：「缾音步丁反。」

父卬以北地都尉匈奴入力戰死事，子侯。

十四年三月丁巳封，十二年，孝景前三年，坐反，誅。

　

　

　

　

　

弓高壯侯韓隤當

以匈奴相國降，侯。故韓王子。

十六年六月丙子封。

　

不得子嗣侯者年名。

元朔五年，侯則嗣，薨，亡後。

　

營陵

　

　

　

　

　

龍額

元朔五年四月丁未，侯譊以都尉擊匈奴得王，侯，十二年，元鼎五年，坐酎金免。 

師古曰：「譊音女交反。」

　

　

　

　

　

　

　

按道

元封元年五月己卯，愍侯說以橫海將軍擊東越，侯，十九年，為衞太子所殺。

延和三年，侯興嗣，四年，坐祝詛上，要斬。

齊

　

　

　

　

　

　

後元元年，侯曾以興弟紹封龍額，三十一年薨。

五鳳元年，思侯寶嗣，鴻嘉元年薨，亡後。

　

　

　

　

　

　

　

元封元年，節侯共以寶從父昆弟紹封。

　

　

　

　

六世

侯敞弓嗣，王莽敗，絕。

　

　

　

襄城哀侯韓嬰

以匈奴相國降，侯，二千戶。韓王信太子之子。

六月丙子封，七年薨。

　

後七年，侯釋之嗣，三十一年，元朔四年，坐詐疾不從，耐為隷臣。

　

　

魏

故安節侯申屠嘉

孝文二年舉淮陽守，從高祖功，食邑五百戶，用丞相侯。

後三年四月丁巳封，七年薨。

　

孝景前三年，侯共嗣，二十二年薨。

清安

元狩三年，侯臾更封，五年，元鼎元年，坐為九江太守受故官送，免。

　

　

右孝文十人。軹、鄔、周陽三人在外戚，管、氏丘、營平、陽虛、楊丘、朸、安都、平昌、武成、白石、阜陵、安陽、陽周、東城十四人在王子，凡二十七人。 

師古曰：「鄔音一戶反，又音於庶反。今書本有鄡字者，誤。」

* * *

 [上卷](015b.md) / [漢書目錄](a02.md) / [下卷](017.md) /			  

    