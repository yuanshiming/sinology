 



#### 二十四史

*   [史記](../a01/a01.md)
*   [漢書](../a02/a02.md)
*   [後漢書](../a03/a03.md)
*   [三國志](../a04/a04.md)
*   [晉書](../a05/a05.md)
*   [宋書](../a06/a06.md)
*   [南齊書](../a07/a07.md)
*   [梁書](../a08/a08.md)
*   [陳書](../a09/a09.md)
*   [魏書](../a10/a10.md)
*   [北齊書](../a11/a11.md)
*   [周書](../a12/a12.md)
*   [隋書](../a13/a13.md)
*   [南史](../a14/a14.md)
*   [北史](../a15/a15.md)
*   [舊唐書](../a16/a16.md)
*   [新唐書](../a17/a17.md)
*   [舊五代史](../a18/a18.md)
*   [新五代史](../a19/a19.md)
*   [宋史](../a20/a20.md)
*   [遼史](../a21/a21.md)
*   [金史](../a22/a22.md)
*   [元史](../a23/a23.md)
*   [明史](../a24/a24.md)


##### 漢書
　　 `卷十八 ‧ 外戚恩澤侯表第六`

* * *

自古受命及中興之君，必興滅繼絕，脩廢舉逸，然後天下歸仁，四方之政行焉。`師古曰：「論語孔子陳帝王之法云『審法度，修廢官，四方之政行焉；興滅國，繼絕世，舉逸人，天下之人歸心焉。』故此序引之也。」`傳稱武王克殷，追存賢聖，至乎不及下車。`師古曰：「禮記云『武王克殷，未及下車，而封黃帝之後於薊，封帝堯之後於祝，封帝舜之後於陳。』此其事也。」`世代雖殊，其揆一也。高帝撥亂誅暴，庶事草創，日不暇給，然猶脩祀六國，求聘四皓，過魏則寵無忌之墓，適趙則封樂毅之後。`師古曰：「高紀十二年詔云：『秦皇帝、楚隱王、魏安釐王、齊愍王、趙悼襄王皆絕無後。其與秦皇帝守冢二十家，楚、魏、齊各十家，趙及魏公子無忌各五家。』張良傳高帝謂四人曰『吾求公，公避逃我，今公何自從吾兒游乎？』又高紀十年『求樂毅有後乎，得其孫叔，封之樂鄉，號華成君』也。楚、魏、齊、趙皆舊六國，故緫云六國。四皓須眉皓白，故謂之四皓。稱號在王貢兩龔鮑傳。」`及其行賞而授位也，爵以功為先後，官用能為次序。後嗣共己遵業，舊臣繼踵居位。`師古曰：「共讀曰恭。」`至乎孝武，元功宿將略盡。會上亦興文學，進拔幽隱，公孫弘自海瀕而登宰相，`師古曰：「海瀕，謂近海之地。瀕音頻，又音賔。」`於是寵以列侯之爵。又疇咨前代，詢問耆老，初得周後，復加爵邑。自是之後，宰相畢侯矣。元、成之間，晚得殷世，以備賔位。

漢興，外戚與定天下，侯者二人。`服虔曰：「呂后兄周呂侯澤、建成侯釋之。」師古曰：「與讀曰豫，言豫其功也。」`故誓曰：「非劉氏不王，若有亡功非上所置而侯者，天下共誅之。」是以高后欲王諸呂，王陵廷爭；孝景將侯王氏，脩侯犯色。`師古曰：「脩音條。」`卒用廢黜。是後薄昭、竇嬰、上官、衞、霍之侯，以功受爵。其餘后父據春秋襃紀之義，`應劭曰：「春秋，天子將納后於紀，紀本子爵也，故先襃為侯，言王者不取於小國。」`帝舅緣大雅申伯之意，`應劭曰：「申伯，周宣王元舅也，為邑於謝。後世欲光寵外親者，緣申伯之恩，援此義以為諭也。」`寖廣博矣。`師古曰：「寖，漸也。」`是以別而叙之。

號謚姓名

侯狀戶數

始封

子

孫

曾孫

玄孫

臨泗侯呂公

以漢王后父賜號。

元年封，四年薨，高后元年追尊曰呂宣王。

　

　

　

　

周呂令武侯澤

以客從入漢，定三秦，將兵下碭，漢王敗彭城，往從之，佐定天下。

六年正月丙戌封，三年薨。

侯台嗣，高祖九年更封為鄜侯，四年，高后元年，為呂王，二年薨，謚曰肅，追尊令武曰悼武王。

腄

三年，王嘉嗣，坐驕廢。侯通，嘉弟，六年四月丁酉封，八年，為燕王，九月，反，誅。

　

　

　

　

　

　

東平

侯庀，通弟，八年五月丙辰封，九月，反，誅。 

師古曰：「腄音之瑞反。庀音匹履反。」

　

　

　

　

　

汶

侯產，台弟，高后元年四月辛卯封，六年，為呂王，七年，為梁王，八年，反，誅。 

師古曰：「汶音問。」

　

　

　

建成康侯釋之

以客從擊秦。漢王入漢，使釋之歸豐衞太上皇。

六年四月丙戌封，九年薨。

孝惠二年，侯則嗣，七年，有罪，免。則弟種，高后元年四月乙酉封，奉呂宣王國，七年，更為不其侯，八年，反，誅。

　

　

　

　

　

　

漢陽

侯祿，種弟，高后元年九月丙寅封，八年，為趙王，追尊康侯曰趙昭王，九月，反，誅。

　

　

　

                        右高祖三人。

扶柳侯呂平

以皇太后姊長姁子侯。

師古曰：「平旣呂氏所生，不當姓呂，蓋史家唯記母族也。姁音況于反。又音況羽反。」

元年四月丙寅封，八年，反，誅。

　

　

　

　

襄城侯義

以孝惠子侯。

四月辛卯封，三年，為常山王。

　

　

　

　

軹侯朝

以孝惠子侯。

四月辛卯封，四年，為常山王。

　

　

　

　

壺關侯武

以孝惠子侯。

四月辛卯封，六年，為淮陽王。

　

　

　

　

昌平侯大

以孝惠子侯。

二月癸未封，七年，為呂王。

　

　

　

　

贅其侯呂勝

以皇太后昆弟子淮陽丞相侯。

四月丙申封，八年，反，誅。

　

　

　

　

滕侯呂更始

為舍人郎中十二歲，以都尉屯霸上，用楚丞相侯。

四月丙申封，八年，反，誅。

　

　

　

　

呂成侯呂忿

以皇太后昆弟子侯。

四月丙申封，八年，反，誅。

　

　

　

　

祝茲侯呂瑩

師古曰：「瑩音滎，又音烏瞑反。」

以皇太后昆弟子侯。

八年四月丁酉封，九月，反，誅。

　

　

　

　

建陵侯張釋寺人

以大謁者勸王諸呂侯。

四月丁酉封，九月，免。

　

　

　

　

                        右高后十人。五人隨父，凡十五人。

軹侯薄昭

高祖七年為郎，從軍十七年，以中大夫迎帝於代，以車騎將軍迎皇太后，侯，萬戶。

元年正月乙巳封，十年，坐殺使者，自殺。帝臨，為置後。

十一年，易侯戎奴嗣，三十年薨。

建元二年，侯梁嗣。

　

　

鄔侯駟鈞

師古曰：「鄔音一戶反，又音於度反。」

以齊王舅侯。

四月辛未封，六年，坐濟北王興居舉兵反弗救，免。

　

　

　

　

周陽侯趙兼

以淮南王舅侯。

四月辛未封，六年，有罪，免。

　

　

　

　

                        右孝文三人。

章武景侯竇廣國

以皇太后弟侯，萬一千戶。

孝文後七年六月乙卯封，七年薨。

孝景七年，共侯定嗣，十八年薨。

元光三年，侯常生嗣，十年，元狩元年，坐謀殺人，未殺，免。

　

　

南皮侯竇彭祖

以皇太后兄子侯。

六月乙卯封，二十一年薨。

建元六年，夷侯良嗣，五年薨。

元光五年，侯桑林嗣，十八年，元鼎五年，坐酎金免。

　

　

魏其侯竇嬰

以將軍屯滎陽扞破吳楚七國侯。皇太后昆弟子。

三年六月乙巳封，二十三年，元光四年，有罪，棄市。

　

　

　

　

蓋靖侯王信

以皇后兄侯。

中五年五月甲戌封，二十五年薨。

元光三年，頃侯充嗣。

侯受嗣，元鼎五年坐酎金免。

　

　

                        右孝景四人。

武安侯田蚡

以皇太后同母弟侯。

孝景後三年三月封，十年薨。

元光四年，侯恬嗣，五年，元朔三年，坐衣襜褕入宮，不敬，免。

師古曰：「衣謂著之也。襜褕，直裾裨衣也。襜音昌占反。褕音踰。」

　

　

　

周陽懿侯田勝

以皇太后同母弟侯。

三月封，十二年薨。

元光六年，侯祖嗣，八年，元狩三年，坐當歸軹侯宅不與，免。

　

　

　

長平烈侯衞青

以將軍擊匈奴取朔方侯，後破右賢王，益封，又封三子。皇后弟。

元朔二年二月丙辰封，二十三年薨。

宜春

侯伉，五年四月丁未以青功封，元鼎元年坐撟制不害免，太初元年嗣侯，五年闌入宮，完為城旦。

　

　

　

　

　

　

陰安

侯不疑，四月丁未以青功封，十二年，元鼎五年，坐酎金免。

　

　

　

　

　

　

發干

侯登，四月丁未以青功封，坐酎金免。

元康四年，詔賜青孫錢五十萬，復家。

永始元年，青曾孫玄以長安公乘為侍郎。

元始四年，賜青玄孫賞爵關內侯。

平津獻侯公孫弘

以丞相詔所襃侯，三百七十三戶。

元朔三年十一月乙丑封，六年薨。

元狩三年，侯度嗣，十三年，元封四年，坐為山陽太守詔徵鉅野令史成不遣，完為城旦。

　

　

高城

冠軍景桓侯霍去病

以校尉擊匈奴侯，後以將軍破祈連迎昆邪王，益封。皇后姊子。

六年四月壬申封，七年薨。

南陽元鼎元年，哀侯嬗嗣，七年薨，亡後。

師古曰：「嬗音上戰反。」

樂平

侯山，地節二年四月癸巳以從祖祖父大將軍光功封，三千戶，四年，坐謀反，誅。

　

東郡

　

　

　

　

冠陽

侯雲，山弟，三年四月戊申以大將軍光功封，千八百戶，四年，坐謀反，誅。

　

南陽

周子南君姬嘉

以周後詔所襃侯，三千戶。

元鼎四年十一月丁卯封，六年薨。

元封四年，君置嗣，二十四年薨。

始元四年，君當嗣，十六年，地節三年，坐使奴殺家丞，棄市。

　

長社

　

　

　

　

元康元年三月丙戌，君延年以當弟紹封，初元五年正月癸巳，更封為周承休侯，位次諸侯王，二十九年薨，謚曰考。

建昭三年，質侯安嗣，四年薨。

陽朔二年，釐侯世嗣，八年薨。

　

　

　

六世

永始二年，侯當嗣，七年，綏和元年，進爵為公，地滿百里，元始四年，為鄭公，王莽篡位，為章牟公。

七世

天鳳元年，公常嗣，建武二年五月戊辰更為周承休侯。

八世

五年，侯武嗣，十三年，更為衞公。

觀

樂通侯欒大

以方術詔所襃侯，三千戶。

四年四月乙巳封，五年，坐罔上，要斬。

　

　

　

高平

牧丘恬侯石慶

以丞相及父萬石積行侯。

五年九月丁丑封，十年薨。

太初三年，侯德嗣，二年，天漢元年，坐為太常失法罔上，祠不如令，完為城旦。

　

　

平原

富民定侯車千秋

以丞相侯，八百戶，以遺詔益封，凡千六百戶。

征和四年六月丁巳封，十二年薨。

元鳳四年，侯順嗣，六年，本始三年，坐為虎牙將軍擊匈奴詐增虜獲，自殺。

　

　

蘄

                        右孝武九人。三人隨父，凡十二人。

博陸宣成侯霍光

以奉車都尉捕反者莽何羅侯，二千三百五十戶，後以大將軍益封，萬七千二百戶。

始元二年正月壬寅封，十七年薨。

地節二年四月癸卯，侯禹嗣，四年，謀反，要斬。

　

元始二年四月乙酉，侯陽以光從父昆弟之曾孫龍勒士伍紹封，三千戶，王莽篡位，絕。

北海河間東郡

師古曰：「光初封食北海、河間，後益封又食東郡。」

安陽侯上官桀

以騎都尉捕反者莽何羅侯，二千三百戶。女孫為皇后。

正月壬寅封，五年，元鳳元年，反，誅。

桑樂侯安始元五年六月辛丑以皇后父車騎將軍封，千五百戶，二年，反，誅。

　

　

蕩陰

師古曰：「桀所食也。」 

千乘 

師古曰：「安所食也。」

宜春敬侯王訢

以丞相侯，子譚與大將軍光定策，益封，坐法削戶五百，定六百八戶。

元鳳四年二月乙丑封，二年薨。

元鳳六年，康侯譚嗣，四十五年薨。

建始三年，孝侯咸嗣，十八年薨。

元延元年，釐侯章嗣，八年薨。

汝南

建平三年，侯強嗣，二十六年，更始元年，為兵所殺。

安平敬侯楊敞

以丞相侯，七百戶，與大司馬大將軍光定策，益封子忠，凡五千五百四十七戶。

六年二月乙丑封，一年薨。

元平元年，頃侯忠嗣，十一年薨。

元康三年，侯譚嗣，九年，五鳳四年，坐為典屬國季父惲有罪，譚言誹，免。

　

汝南

富平敬侯張安世

以右將軍光祿勳輔政勤勞侯，以車騎將軍與大將軍光定策，益封，凡萬三千六百四十戶。

十一月乙丑封，十三年薨。

陽都

元康四年，愛侯延壽嗣，十一年薨。元康三年三月乙未，侯彭祖以世父故掖庭令賀有舊恩封，千六百戶，四年，神爵三年，為小妻所殺。

甘露三年，繆侯敞嗣，四年薨。

師古曰：「自敞以下至純皆延壽之嗣也。」

初元二年，共侯臨嗣，十五年薨。

平原

思侯放嗣，三十六年薨。

　

　

　

六世

建平元年，侯純嗣，王莽建國四年更為張鄉侯，建武中為武始侯。

　

　

　

陽平節侯蔡義

以丞相侯，前為御史大夫與大將軍光定策，益封，凡七百戶。

元平元年九月戊戌封，三年，本始四年薨，亡後。

　

　

　

　

                        右孝昭六人。一人桑樂侯隨父，凡七人。

營平壯侯趙充國

以後將軍與大將軍光定策功侯，千二百七十九戶。

本始元年八月辛未封，二十二年薨。

甘露三年，質侯弘嗣，二十二年薨。

建始四年，考侯欽嗣，七年薨。

陽朔三年，侯岑嗣，十二年，元延三年，坐父欽詐以長安女子王君俠子為嗣，免。戶二千九百四十四。

濟南

平丘侯王遷

以光祿大夫與大將軍光定策功侯，千二百五十三戶。

八月辛未封，五年，地節二年，坐平尚書聽請受臧六百萬，自殺。

`如淳曰：「律，諸為人請求於吏以枉法，而事巳行，為聽行者，皆為司寇。」　師古曰：「有人私請求，而聽受之。`」

　

　

　

肥城

昌水侯田廣明

以鴻臚擊武都反氐賜爵關內侯，以左馮翊與大將軍光定策侯，二千七百戶。

八月辛未封，三年，坐為祁連將軍擊匈奴不至期，自殺。

　

　

　

於陵

陽城侯田延年

以大司農與大將軍光定策功侯，二千四百五十三戶。

八月辛未封，二年，坐為大司農盜都內錢三千萬，自殺。

如淳曰：「天子錢藏中都內，又曰大內。」

　

　

　

濟陽

爰氏肅侯便樂成

師古曰：「杜周傳作史樂成。霍光傳作使樂成。今此云姓便，三者不同，疑表誤。」

以少府與大將軍光定策功侯，二千三百二十七戶。

八月辛未封，一年薨。

本始二年，康侯輔嗣，三年薨。

地節元年，哀侯臨嗣，二年薨，亡子，絕。

元始五年閏月丁酉，侯鳳以樂成曾孫紹封，千戶，王莽敗，絕。

單父

扶陽節侯韋賢

以丞相侯，七百一十一戶。

三年六月甲辰封，十年薨。

神爵元年，共侯玄成嗣，九年，有罪，削一級為關內侯，永光二年二月丁酉復以丞相侯，六年薨。

建昭三年，頃侯寬嗣。

元延元年，釐侯育嗣。

蕭

侯湛嗣，元始中戶千四百二十，王莽敗，絕。

平恩戴侯許廣漢

以皇太子外祖父昌成君侯，五千六百戶。

地節三年四月戊申封，七年薨，亡後。

初元元年，共侯嘉以廣漢弟子中常侍紹侯，二十二年薨。

河平一年，嚴侯況嗣。

鴻嘉二年，質侯旦嗣，二十九年薨。

建國四年，侯敬嗣，王莽敗，絕。

高平憲侯魏相

以丞相侯，八百一十三戶。

地節三年六月壬戌封，八年薨。

神爵三年，侯弘嗣，六年，甘露元年，坐酎宗廟騎至司馬門，不敬，削爵一級為關內侯。

　

　

柘

平昌節侯王無故

以帝舅關內侯侯，六百戶。

四年二月甲寅封，九年薨。

五鳳元年，考侯接嗣，十六年薨。

永光三年，釐侯臨嗣，二十一年薨。

鴻嘉元年，侯獲嗣，三十八年，建武五年，詔書復獲。

師古曰：「以其失爵復之也。復音方目反。」

　

樂昌共侯王武

以帝舅關內侯侯，六百戶。

二月甲寅封，十四年薨。

甘露二年，戾侯商嗣，二十七年薨。

河平四年，侯安嗣，二十七年，元始三年，為王莽所殺。

　

汝南

陽城繆侯劉德

以宗正關內侯行謹重為宗室率，侯，子安民以戶五百贖弟更生罪，減一等，定戶六百四十戶。

四年三月甲寅封，十年薨。

五鳳二年，節侯安民嗣，八年薨。

初元元年，釐侯慶忌嗣，二十一年薨。

居攝元年，侯颯嗣，王莽敗，絕。

師古曰：「颯音立。」

汝南

樂陵安侯史高

以悼皇考舅子侍中關內侯與發霍氏姦，侯，二千三百戶。

師古曰：「與讀曰豫。」

八月乙丑封，二十四年薨。

永光二年，嚴侯術嗣，十一年薨。

建始二年，康侯崇嗣，四年薨，亡後。元延二年六月癸巳，侯淑以崇弟紹封，亡後。

元始四年，侯岑以高曾孫紹封，王莽敗，絕。

　

　

　

武陽頃侯丹

鴻嘉元年四月庚辰以帝為太子時輔導有舊恩侯，千三百戶，七年薨。

永始四年，煬侯邯嗣，十一年薨。

元壽二年，侯獲嗣，更始元年為兵所殺。

郯

邛成共侯王奉光

以皇后父關內侯侯，二千七百五十戶。

元康二年三月癸未封，十八年薨。

初元二年，侯敞嗣，二十八年薨。

鴻嘉二年，侯勳嗣，十四年，建平二年，坐選舉不以實，罵廷史，大不敬，免。

元始元年，侯堅固以奉光曾孫紹封，王莽敗，絕。

濟陰

　

　

安平夷侯舜

初元元年癸卯以皇太后兄侍中中郎將封，千四百戶，十三年薨。

建昭四年，剛侯章嗣，十四年薨。

陽朔四年，釐侯淵嗣，二十五年薨。

元始五年，懷侯買嗣，王莽敗，絕。

將陵哀侯史曾

以悼皇考舅子侍中中郎將關內侯有舊恩侯，二千二百戶。

三月乙未封，五年，神爵四年薨，亡後。

　

　

　

　

平臺康侯史玄

以悼皇考舅子侍中中郎將關內侯有舊恩侯，千九百戶。

三月乙未封，二十五年薨。

建昭元年，戴侯恁嗣，十九年薨。

`師古曰：「恁音女林反。」`

鴻嘉二年，侯習嗣。

　

常山

博望頃侯許舜

以皇太子外祖父同產弟長樂衞尉有舊恩侯，千五百戶。

三月乙未封，四年薨。

神爵三年，康侯敞嗣，八年薨。

甘露三年，戾侯黨嗣，二十六年薨。

河平四年，釐侯並嗣，薨，亡後。

　

　

　

　

　

　

元延二年六月癸巳，侯報子以並弟紹封，千戶，王莽敗，絕。

　

樂成敬侯許延壽

以皇太子外祖父同產弟侍中關內侯有舊恩侯，千五百戶。

三月乙未封，十年薨。

甘露元年，思侯湯嗣，六年薨。

初元二年，哀侯常嗣，九年薨。

　

平氏

　

　

　

　

元延二年，節侯恭以常弟紹封，千戶。

建昭元年，康侯去疾嗣，二十一年，鴻嘉三年薨，亡後，侯修嗣，王莽敗，絕。

　

博陽定侯丙吉

以御史大夫關內侯有舊恩功德茂侯，千三百三十戶。

元康三年二月乙未封，八年薨。

五鳳三年，侯顯嗣，二年，甘露元年坐酎宗廟騎至司馬門，不敬，奪爵一級為關內侯。

鴻嘉元年六月己巳，康侯昌以吉孫紹封。

元始二年，釐侯並嗣。

南頓

侯勝客嗣，王莽敗，絕。

建成定侯黃霸

以丞相侯，六百戶，侯賞以定陶太后不宜立號，益封，二千二百戶。

五鳳三年二月壬申封，四年薨。

甘露三年，思侯賞嗣，三十年薨。

陽朔三年，忠侯輔嗣，二十七年薨。

居攝二年，侯輔嗣，王莽敗，絕。

沛

西平安侯于定國

以丞相侯，六百六十戶。

甘露三年五月甲子封，十一年薨。

永光四年，頃侯永嗣，二十四年薨。

鴻嘉元年，侯恬嗣，四十三年，更始元年絕。

　

臨淮

                        右孝宣二十人。一人陽都侯隨父，凡二十一人。

陽平頃侯王禁

以皇后父侯，二千六百戶，子鳳以大將軍益封五千四百戶，凡八千戶。

初元元年三月癸卯封，六年薨。

永光二年，敬成侯鳳嗣，二十年薨。

陽朔三年，釐侯襄嗣，十九年薨。

建平四年，康侯岑嗣，十三年薨。

東郡

建國三年，侯莫嗣，十二年，更始元年，為兵所殺。

　

　

安成共侯崇

建始元年二月壬子，以皇太后母弟散騎光祿大夫關內侯侯，萬戶，二年薨。

建始三年，靖侯奉世嗣，三十九年薨。

建國二年，侯持弓嗣，王莽敗，絕。

汝南

　

　

平阿安侯譚

河平二年六月乙亥，以皇太后弟關內侯侯，二千一百戶，十一年薨。

永始元年，剌侯仁嗣，十九年，為王莽所殺。

元始四年，侯述嗣，建武二年薨，絕。

沛

　

　

成都景成侯商

六月乙亥，以皇太后弟關內侯侯，二千戶，以大司馬益封二千戶，十六年薨。

元延四年，侯況嗣，四年，綏和二年，坐山陵未成置酒歌舞，免。

　

山陽

　

　

　

　

建平元年，侯邑以況弟紹封，王莽篡位，為隆信公，與莽俱死。

　

　

　

　

紅陽荒侯立

六月乙亥封，以皇太后弟關內侯侯，二千一百戶，三十年薨。

元始四年，侯柱嗣，王莽敗，絕。

曾孫

武桓侯泓，建武元年以父丹為將軍戰死，往與上有舊，侯。

南陽

　

　

曲陽煬侯根

六月乙亥，以皇太后弟關內侯侯，三千七百戶，再以大司馬益封七千七百戶，哀帝又益二千戶，凡萬二千四百戶，二十一年薨。

建平元年，侯涉嗣，王莽篡位，為直道公，為莽所殺。

　

九江

　

　

高平戴侯逢時

六月乙亥，以皇太后弟關內侯侯，三千戶，十八年薨。

元延四年，侯置嗣，王莽敗，絕。

　

臨淮

　

　

　

新都侯莽

永始元年五月乙未，以帝舅曼子侯，千五百戶，後篡位，誅。

襃新

侯安，元始四年四月甲子以莽功侯，二千戶，莽篡位，為信遷公，病死。 

賞都 

侯臨，四月甲子以莽功侯，二千戶。莽篡位為天子，侯為統義陽王，自殺。

南陽

樂安侯匡衡

以丞相侯，六百四十七戶。

建昭三年七月癸亥封，七年，建始四年，坐顓地盜土，免。

　

　

　

僮

                        右孝元二人。一人安平侯隨父，凡三人。

安昌節侯張禹

以丞相侯，六百一十七戶，益戶四百。

河平四年六月丙午封，二十一年薨。

建平二年，侯宏嗣，二十八年，更始元年，為兵所殺。

>　

　

汝南

高陽侯薛宣

以丞相侯，千九十戶。

鴻嘉元年四月庚辰封，五年，永始二年，坐西州盜賊群輩免，其年復封，十年，綏和二年，坐不忠孝，父子賊傷近臣，免。

　

　

　

東莞

安陽敬侯王音

以皇太后從弟大司馬車騎將軍侯，千六百戶，子舜益封。

六月己巳封，五年薨。

永始二年，侯舜嗣，王莽篡位，為安新公。

建國三年，公攝嗣，更號和新公，與莽俱死。

　

　

成陽節侯趙臨

以皇后父侯，二千戶。

永始元年四月乙亥封，五年薨。

元延二年，侯訢嗣，建平元年，坐弟昭儀絕繼嗣，免，徙遼西。

　

　

新息

　

　

新成侯欽

綏和二年五月壬辰以皇太后弟封，一年，建平元年，坐弟昭儀絕繼嗣，免，徙遼西。

　

　

穰

高陵共侯翟方進

以丞相侯，千戶，哀帝即位，益子宣五百戶。

永始二年十一月壬子封，八千戶，八年薨。

綏和二年，侯宣嗣，十二年，居攝元年，弟東郡太守義舉兵欲討莽，莽滅其宗。

　

　

琅邪

定陵侯淳于長

以侍中衞尉言昌陵不可成侯，千戶。皇太后姊子。

元延三年二月丙午封，二年，綏和元年，坐大逆，下獄死。

　

　

　

汝南

殷紹嘉侯孔何齊

以殷後孔子世吉適子侯，千六百七十戶，後六月進爵為公，地方百里，建平二年益戶九百三十二。

師古曰：「適讀曰嫡。孔吉之適子也。」

綏和元年二月甲子封，八年，元始二年，更為宋公。

　

　

　

沛

宜鄉侯馮參

以中山王舅侯，千戶。

綏和元年二月甲子封，建平元年，坐姊中山太后祝詛，自殺。

　

　

　

　

氾鄉侯何武

師古曰：「氾音凡。」

以大司空侯，千戶，哀帝即位益千戶。

四月乙丑封，十年，元始三年，為莽所殺，賜謚曰剌。

元始四年，侯況嗣，建國四年薨。

　

　

南陽

博山簡烈侯孔光

以丞相侯，千戶，元始元年益萬戶。

二年三月丙戌封，二年，建平二年，坐衆職廢，免，元壽元年五月乙卯復以丞相侯，六年薨。

元始五年，侯放嗣，王莽敗，絕。

　

　

順陽

                        右孝成十人。安成、平阿、成都、紅陽、曲陽、高平、新都、武陽侯八人隨父，凡十八人。

陽安侯丁明

以帝舅侯，五千戶。

綏和二年四月壬寅封，七年，元始元年，為王莽所殺。

　

　

　

　

孔鄉侯傅晏

以皇后父侯，三千戶，又益二千戶。

四月壬寅封，六年，元壽二年，坐亂妻妾位免，徙合浦。

　

　

　

夏丘

平周侯丁滿

以帝舅子侯，千七百三十九戶。

五月己丑封，元始三年，坐非正免。

　

　

　

湖陽

高樂節侯師丹

以大司馬關內侯侯，二千三十六戶。

綏和二年七月庚午封，一年，建平元年，坐漏泄免，元始三年二月癸巳更為義陽侯，二月薨。

侯業嗣，王莽敗，絕。

　

　

新野

東海

高武貞侯傅喜

以帝祖母皇太太后從父弟大司馬侯，二千三十戶。

建平元年正月丁酉封，十五年薨。

建國二年，侯勁嗣，王莽敗，絕。

　

　

杜衍

楊鄉侯朱博

以丞相侯，二千五十戶，上書以故事不過千戶，還千五十戶。

建平二年四月乙亥封，八月，坐誣罔，自殺。

　

　

　

湖陵

新甫侯王嘉

以丞相侯，千六十八戶。

三年四月丁酉封，三年，元壽元年，罔上，下獄瘐死。

元始四年，侯崇紹封，王莽敗，絕。

　

　

新野

汝昌侯傅商

以皇太太后從父弟封，千戶，後以奉先侯祀益封，凡五千戶。

四年二月癸卯封，一年，元壽元年，坐外附諸侯免。

元壽二年五月，侯昌以商兄子紹奉祀封，八月，坐非正免。

　

　

陽穀

陽新侯鄭業

以皇太太后同母弟子侯，千戶。

八月辛卯封，二年，元壽二年，坐非正免。

　

　

　

新野

高安侯董賢

以侍中駙馬都尉告東平王雲祝詛反逆侯，千戶，後益封，二千戶。

建平四年八月辛卯封，二年，元壽二年，坐為大司馬不合衆心免，自殺。

　

　

　

朱扶

方陽侯孫寵

以騎都尉與息夫躬告東平王反謀侯，千戶。

八月辛卯封，二年，元壽二年，坐前為姦讒免，徙合浦。

　

　

　

龍亢

宜陵侯息夫躬

以博士弟子因董賢告東平王反謀侯，千戶。

八月辛卯封，二年，元壽二年，坐祝詛，下獄死。

　

　

　

杜衍

長平頃侯彭宣

以大司空侯，二千七十四戶。

元壽二年五月甲子封，四年薨。

元始四年，節侯聖嗣，十四年薨。

天鳳五年，侯業嗣，王莽敗，絕。

　

濟南

                        右孝哀十三人。新成、新都、平陽、營陵、德五人隨父，凡十八人。

扶德侯馬宮

以大司徒侯，二千戶。

元始元年二月丙辰封，王莽篡位，為太子師，卒官。

　

　

　

贛榆

扶平侯王崇

以大司空侯，二千戶。

二月丙辰封，三年，為傅婢所毒，薨。

　

　

　

臨淮

廣陽侯甄豐

以左將軍光祿勳定策安宗廟侯，五千三百六十五戶。

二月癸巳封，王莽篡位，為廣新公，後為王莽所殺。

　

　

　

南陽

承陽侯甄邯

師古曰：「承音烝。」

以侍中奉車都尉定策安宗廟功侯，二千四百戶。

三月癸卯封，王莽篡位，為承新公。

　

　

　

汝南

襃魯節侯公子寬

以周公世魯頃公玄孫之玄孫奉周祀侯，二千戶。

六月丙午封，薨。

十一月，侯相如嗣，更姓公孫氏，後更為姬氏。

　

　

南陽平

襃成侯孔均

以孔子世襃成烈君霸曾孫奉孔子祀侯，二千戶。

六月丙午封。

　

　

　

瑕丘

防鄉侯平晏

以長樂少府與劉歆、孔永、孫遷四人使治明堂辟雍得萬國驩心功侯，各千戶。

五年閏月丁丑封，王莽篡位，為就新公。

　

　

　

　

紅休侯劉歆

以侍中犧和與平晏同功侯。

閏月丁酉封，王莽篡位，為國師公，後為莽所誅。

　

　

　

　

寧鄉侯孔永

以侍中五官中郎將與平晏同功侯。

閏月丁酉封，王莽篡位，為大司馬。

　

　

　

　

定鄉侯孫遷

以常侍謁者與平晏同功侯。

閏月丁酉封。

　

　

　

　

常鄉侯王惲

師古曰：「惲音於粉反。」

以太僕與閻遷、陳崇等八人使行風俗齊同萬國功侯，各千戶。

閏月丁酉封。

　

　

　

　

望鄉侯閻遷

以鴻臚與王惲同功侯。

閏月丁酉封。

　

　

　

　

南鄉侯陳崇

以大司徒司直與王惲同功侯。

閏月丁酉封。

　

　

　

　

邑鄉侯李翕

以水衡都尉與王惲同功侯。

閏月丁酉封。

　

　

　

　

亭鄉侯郝黨

以中郎將與王惲同功侯。

閏月丁酉封。

　

　

　

　

章鄉侯謝殷

以中郎將與王惲同功侯。

閏月丁酉封。

　

　

　

　

蒙鄉侯逯普

師古曰：「逯音錄，字或作逮。二姓皆有之。」

以騎都尉與王惲同功侯。

閏月丁酉封，王莽篡位，為大司馬。

　

　

　

　

盧鄉侯陳鳳

以中郎將與王惲同功侯。

閏月丁酉封。

　

　

　

　

成武侯孫建

以強奴將軍有折衝之威侯。

閏月丁酉封，王莽篡位，為成新公。

　

　

　

　

明統侯侯輔

以騎都尉明為人後一統之義侯。

閏月丁酉封。

　

　

　

　

破胡侯陳馮

以父湯前為副校尉討郅支單于侯，千四百戶。

七月丙申封。

　

　

　

　

討狄侯杜勳

以前為軍假丞手斬郅支單于首侯，千戶。

七月丙申封。

　

　

　

　

                        孝平二十二人，邛成、博陵、宣平、紅、舞陽、秺、樂陵、都成、新甫、爰氏、合陽、義陽、章鄉、信成、隨桃、襃新、賞都十七人隨父繼世，凡三十九人。

師古曰：「據功臣表及王子侯表，平帝時無紅侯，唯周勃玄孫恭以元始二年紹封絳侯。疑紅字當為絳，轉寫者誤耳。又功臣表作童鄉侯，今此作章鄉，二表不同，亦當有誤也。」

* * *

[上卷](017.md) / [漢書目錄](a02.md) / [下卷](019.md) /			  

    