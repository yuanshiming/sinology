<!doctype html>
<!--[if lt IE 7]> <html class="ie6 oldie"> <![endif]-->
<!--[if IE 7]>    <html class="ie7 oldie"> <![endif]-->
<!--[if IE 8]>    <html class="ie8 oldie"> <![endif]-->
<!--[if gt IE 8]><!-->
<html lang="zh-tw">
<!--<![endif]-->
<head>
<meta charset="utf-8">
<meta name="viewport" content="width=device-width, initial-scale=1">
<title>漢川草廬-二十四史-後漢書-卷五十三‧列傳第四十三</title>
<link href="../../css/boilerplate.css" rel="stylesheet" type="text/css">
<link href="../../css/Layout.css" rel="stylesheet" type="text/css">
<link rel="stylesheet" type="text/css" href="../../css/responsive-nav.css">
<link rel="stylesheet" type="text/css" href="../../css/styles.css">
<link rel="stylesheet" type="text/css" href="../../css/sm-blue.css">
<link rel="stylesheet" type="text/css" href="../../css/sm-core-css.css">
<link rel="stylesheet" type="text/css" href="../../css/stylesL.css">
<script src="../../script/respond.min.js"></script>
<script src="../../script/responsive-nav.js"></script>
<!-- jQuery -->
<script src="../../script/jquery.js"></script>
<!-- SmartMenus jQuery plugin -->
<script src="../../script/jquery.smartmenus.min.js"></script>
<script src="../../script/menuL2.js"></script>


<!-- SmartMenus jQuery init -->
<script type="text/javascript">
	$(function() {
		$('#main-menu').smartmenus({
			subMenusSubOffsetX: 1,
			subMenusSubOffsetY: -8
		});
	});
</script>
</head>
<body>
<header>
<table style="width:100%; max-width:800px; margin:0 auto;"><tr><td>
      <nav class="nav-collapse">
     <script type="text/javascript">
		TopItems();
	</script>
    </nav>
</td></tr></table>
    <script>
      var navigation = responsiveNav(".nav-collapse", {
        animate: true,                    // Boolean: Use CSS3 transitions, true or false
        transition: 284,                  // Integer: Speed of the transition, in milliseconds
        label: "Menu",                    // String: Label for the navigation toggle
        insert: "after",                  // String: Insert the toggle before or after the navigation
        customToggle: "",                 // Selector: Specify the ID of a custom toggle
        closeOnNavClick: false,           // Boolean: Close the navigation when one of the links are clicked
        openPos: "relative",              // String: Position of the opened nav, relative or static
        navClass: "nav-collapse",         // String: Default CSS class. If changed, you need to edit the CSS too!
        navActiveClass: "js-nav-active",  // String: Class that is added to <html> element when nav is active
        jsClass: "js",                    // String: 'JS enabled' class which is added to <html> element
        init: function(){},               // Function: Init callback
        open: function(){},               // Function: Open callback
        close: function(){}               // Function: Close callback
      });
    </script>
  </header>
<div class="gridContainer clearfix">
  <div id="logo"><a href="../../index.html"><img src="../../image/logo.png" alt="漢川草廬" /></a></div>
  
  <div id="search">  
      <script type="text/javascript">
		googleSearch();
	</script>
  </div>
   
 <div id="nav">
  <nav id="main-nav" role="navigation">
  <!-- Sample menu definition -->
  <ul id="main-menu" class="sm sm-blue">
  <script type="text/javascript">
				MenuItems();
			</script>
   </ul>
  </nav>
</div>
   
 <div id="main">
   <div role="navigation" id="foo" class="nav-collapseL">
 	<h4>二十四史</h4>
 	<ul>
	<li><a href="../a01/a01.htm">史記</a></li>
      <li><a href="../a02/a02.htm">漢書</a></li>
      <li><a href="../a03/a03.htm">後漢書</a></li>
      <li><a href="../a04/a04.htm">三國志</a></li>
      <li><a href="../a05/a05.htm">晉書</a></li>
      <li><a href="../a06/a06.htm">宋書</a></li>
      <li><a href="../a07/a07.htm">南齊書</a></li>
      <li><a href="../a08/a08.htm">梁書</a></li>
      <li><a href="../a09/a09.htm">陳書</a></li>
      <li><a href="../a10/a10.htm">魏書</a></li>
      <li><a href="../a11/a11.htm">北齊書</a></li>
      <li><a href="../a12/a12.htm">周書</a></li>
      <li><a href="../a13/a13.htm">隋書</a></li>
      <li><a href="../a14/a14.htm">南史</a></li>
      <li><a href="../a15/a15.htm">北史</a></li>
      <li><a href="../a16/a16.htm">舊唐書</a></li>
      <li><a href="../a17/a17.htm">新唐書</a></li>
      <li><a href="../a18/a18.htm">舊五代史</a></li>
      <li><a href="../a19/a19.htm">新五代史</a></li>
      <li><a href="../a20/a20.htm">宋史</a></li>
      <li><a href="../a21/a21.htm">遼史</a></li>
      <li><a href="../a22/a22.htm">金史</a></li>
      <li><a href="../a23/a23.htm">元史</a></li>
      <li><a href="../a24/a24.htm">明史</a></li>
    </ul>
<!-- end .navigation --></div>

  <div role="main" class="main">
      <a href="#nav" class="nav-toggleL">Menu</a>
      <div class="feature"><h5>後漢書</h5>　　
	<span class="style9">卷五十三 ‧ 列傳第四十三</span>   
    <hr />
                  <p class="style11">周燮　黃憲　徐稺　姜肱　申屠蟠</p>
                  <p>易曰：「君子之道，或出或處，或默或語。」<span class="style7">上繫之詞也。言賢哲所行，其趣異也。</span>孔子稱「蘧伯玉邦有道則仕，邦無道則可卷而懷也」。<span class="style7">論論蘧伯玉名瑗，衞大夫也。卷而懷謂不預時政，不忤於人者也。</span>然用舍之端，君子之所以存其誠也。<span class="style7">誠，實也。孔子曰：「用之則行，舍之則臧。」易曰：「閑邪存其誠。」</span>故其行也，則濡足蒙垢，出身以効時；<span class="style7">新序曰：「申徒狄非時，將自投河，崔嘉聞而止之曰：『吾聞聖人從事於天地之閒，人之父母也。今為濡足之故，不救溺人乎？』」</span>及其止也，則窮棲茹菽，臧寶以迷國。<span class="style7">爾雅曰：「啜，茹也。」孫卿子曰：「君子啜菽飲水，非愚也，是節然也。」論語曰，陽貨謂孔子曰：「懷其寶而迷其邦，可謂仁乎？」</span></p>
                  <p>太原閔仲叔者，<span class="style7">謝沈書曰：「閔貢字仲叔。」</span>世稱節士，雖周黨之㓗清，自以弗及也。黨見其含菽飲水，遺以生蒜，受而不食。<span class="style7">黨與仲叔同郡，亦貞介士也。見逸人傳。皇甫謐高士傳曰：「黨見仲叔食無菜，遺之生蒜。仲叔曰：『我欲省煩耳，今更作煩邪？』受而不食。」</span>建武中，應司徒侯霸之辟，旣至，霸不及政事，徒勞苦而已。<span class="style7">勞其勤苦也。勞音力到反。</span>仲叔恨曰：「始蒙嘉命，且喜且懼；今見明公，喜懼皆去。以仲叔為不足問邪，不當辟也。辟而不問，是失人也。」遂辭出，投劾而去。<span class="style7">案罪曰劾，自投其劾狀而去也。投猶下也。今有投辭、投牒之言也。</span>復以博士徵，不至。客居安邑。老病家貧，不能得肉，日買猪肝一片，屠者或不肯與，安邑令聞，勑吏常給焉。仲叔怪而問之，知，乃歎曰：「閔仲叔豈以口腹累安邑邪？」遂去，客沛。以壽終。</p>
                  <p>仲叔同郡荀恁，<span class="style7">恁音而甚反。</span>字君大，少亦脩清節。資財千萬，父越卒，悉散與九族。隱居山澤，以求厥志。王莽末，匈奴寇其本縣廣武，<span class="style7">廣武，縣，屬太原郡，故城在今代州鴈門縣也。</span>聞恁名節，相約不入荀氏閭。光武徵，以病不至。永平初，東平王蒼為驃騎將軍，開東閤延賢俊，辟而應焉。及後朝會，顯宗戲之曰：「先帝徵君不至，驃騎辟君而來，何也？」對曰：「先帝秉德以惠下，故臣可得不來。驃騎執法以檢下，<span class="style7">檢猶察也。</span>故臣不敢不至。」後月餘，罷歸，卒於家。</p>
                  <p>桓帝時，安陽人魏桓，字仲英，亦數被徵。其鄉人勸之行。桓曰：「夫干祿求進，所以行其志也。今後宮千數，其可損乎？廄馬萬匹，其可減乎？左右悉權豪，其可去乎？」皆對曰：「不可。」桓乃慨然歎曰：「使桓生行死歸，於諸子何有哉！」<span class="style7">若忤時強諫，死而後歸，於諸勸行者復何益也。</span>遂隱身不出。</p>
                  <p>若二三子，可謂識去就之槩，候時而處。<span class="style7">槩，節也。候時以居，不失去就也。</span>夫然，豈其枯槁苟而已哉？蓋詭時審己，以成其道焉。<span class="style7">詭，違也。迹若違時，志存量己也。</span>余故列其風流，區而載之。<span class="style7">言其清㓗之風，各有條流，故區別而紀之。</span></p>
                  <p>周燮字彥祖，汝南安城人，決曹掾燕之後也。<span class="style7">燕具獨行篇周嘉傳。</span>燮生而欽頤折頞，醜狀駭人。<span class="style7">頤，頷也。欽頤，曲頷也。說文曰：「頞，鼻莖也。」折亦曲也。欽音丘凡反。欽或作「顩」，音同。</span>其母欲弃之，其父不聽，曰：「吾聞賢聖多有異貌。<span class="style7">伏羲牛首，女媧蛇軀，皐繇鳥喙，孔子牛唇，是聖賢異貌也。又蔡澤亦顩頤蹙頞。</span>興我宗者，乃此兒也。」於是養之。</p>
                  <p>始在髫鬌，而知廉讓；<span class="style7">髫，髮也。禮記曰：「子生三月之末，擇日翦髮為鬌，男角女羈，否則男左女右。」鬌音徒果反。</span>十歲就學，能通詩、論；及長，專精禮、易。不讀非聖之書，不脩賀問之好。有先人草廬結于罔畔，<span class="style7">山脊曰岡。</span>下有陂田，常肆勤以自給。<span class="style7">肆，陳也。</span>非身所耕漁，則不食也。鄉黨宗族希得見者。<span class="style7">謝承書曰「燮居家清處，非法不言，兄弟、父子、室家相待如賔，鄉曲不善者皆從其敎」也。</span></p>
                  <p>舉孝廉、賢良方正，特徵，皆以疾辭，延光二年，安帝以玄纁羔幣聘燮，<span class="style7">禮，卿執羔。董仲舒春秋繁露曰：「凡贊卿用羔，羔有角而不用，類仁者；執之不鳴，殺之不嗥，類死義者；羔飲其母必跪，類知禮者：故以為贄。」</span>及南陽馮良，二郡各遣丞掾致禮。宗族更勸之曰：「夫修德立行，所以為國。自先世以來，勳寵相承，君獨何為守東岡之陂乎？」燮曰：「吾旣不能隱處巢穴，追綺季之跡，<span class="style7">綺季、東園公、夏黃公、甪里先生，謂之四皓，隱於商山。見前書也。</span>而猶顯然不遠父母之國，斯固以滑泥揚波，同其流矣。<span class="style7">滑，混也。楚詞：「何不滑其泥而揚其波。」滑音古沒反。</span>夫修道者，度其時而動。動而不時，焉得亨乎！」<span class="style7">亨，通也。書曰：「慮善以動，動惟厥時。」</span>因自載到潁川陽城，遣門生送敬，遂辭疾而歸。<span class="style7">送敬猶致謝也。</span>良亦載病到近縣，送禮而還。<span class="style7">送禮謂送其所致之禮也。</span>詔書告二郡，歲以羊酒養病。</p>
                  <p>良字君郎。出於孤微，少作縣吏。年三十，為尉從佐。<span class="style7">從佐謂隨從而已，不主案牘也。</span>奉檄迎督郵，即路慨然，恥在厮役，<span class="style7">厮，賤也。</span>因壞車殺馬，毀裂衣冠，乃遁至犍為，從杜撫學。妻子求索，蹤迹斷絕。後乃見草中有敗車死馬，衣裳腐朽，謂為虎狼盜賊所害，發喪制服。積十許年，乃還鄉里。志行高整，非禮不動，遇妻子如君臣，鄉黨以為儀表。燮、良年皆七十餘終。</p>
                  <p>黃憲字叔度，汝南慎陽人也。<span class="style7">在慎水之南，因以名縣。南陽有順陽國，而流俗書此或作「順陽」者，誤。</span>世貧賤，父為牛醫。</p>
                  <p>潁川荀淑至慎陽，遇憲於逆旅，<span class="style7">逆旅，客舍。</span>時年十四，淑竦然異之，揖與語，移日不能去。謂憲曰：「子，吾之師表也。」旣而前至袁閎<span class="style7">一作「閬」。</span>所，未及勞問，逆曰：「子國有顏子，寧識之乎？」<span class="style7">顏子，顏回也。</span>閎曰：「見吾叔度邪？」是時，同郡戴良才高倨慠，而見憲未甞不正容，及歸，罔然若有失也。其母問曰：「汝復從牛醫兒來邪？」對曰：「良不見叔度，不自以為不及；旣覩其人，則瞻之在前，忽焉在後，<span class="style7">論語顏回慕孔子之言也。</span>固難得而測矣。」同郡陳蕃、周舉常相謂曰：「時月之閒不見黃生，則鄙吝之萌復存乎心。」<span class="style7">吝，貪也。</span>及蕃為三公，臨朝歎曰：「叔度若在，吾不敢先佩印綬矣。」太守王龔在郡，禮進賢達，多所降致，卒不能屈憲。郭林宗少游汝南，先過袁閎，不宿而退；進往從憲，累日方還。或以問林宗。<span class="style7">郭泰別傳曰：「時林宗過薛恭祖，恭祖問曰：『聞足不見袁奉高，車不停軌，鑾不輟軶，從叔度乃彌信宿也？』」</span>林宗曰：「奉高之器，譬諸氿濫，雖清而易挹。<span class="style7">奉高，閎字也。爾雅曰：「側出氿泉，正出濫泉。」氿音軌。濫音檻。</span>叔度汪汪若千頃陂，澄之不清，淆之不濁，<span class="style7">淆，混也。</span>不可量也。」</p>
                  <p>憲初舉孝廉，又辟公府，友人勸其仕，憲亦不拒之，暫到京師而還，竟無所就。年四十八終，天下號曰「徵君」。</p>
                  <p>論曰：黃憲言論風旨，無所傳聞，然士君子見之者，靡不服深遠，去玼吝。<span class="style7">玼音此。說文曰：「鮮色也。」據此文當為「疵」，作「玼」者，古字通也。</span>將以道周性全，無德而稱乎？<span class="style7">道周備，性全一。無德而稱，言其德大無能名焉。</span>余曾祖穆侯<span class="style7">晉書曰：「范汪字玄平，安北將軍，謚曰穆侯。汪生甯，甯生泰，泰生曄。」</span>以為憲隤然其處順，<span class="style7">易繫詞曰：「坤隤然示人簡矣。」隤，柔順貌。</span>淵乎其似道，<span class="style7">老子曰：「道沖而用之，或不盈，淵乎似萬物之宗。」言淵深不可知也。</span>淺深莫臻其分，清濁未議其方。<span class="style7">廣雅曰：「方，所也。」</span>若及門於孔氏，其殆庶乎！<span class="style7">易繫詞曰：「顏氏之子，其殆庶幾乎！」殆，近也。</span>故甞著論云。</p>
                  <p>徐稺字孺子，豫章南昌人也。<span class="style7">豫章，郡，今洪州也。南昌，縣，即今豫章縣也。謝承書曰「稺少為諸生，學嚴氏春秋、京氏易、歐陽尚書，兼綜風角、星官、筭歷、河圖、七緯、推步、變易，異行矯時俗，閭里服其德化。有失物者，縣以相還，道無拾遺。四察孝廉，五辟宰府，三舉茂才」也。</span>家貧，常自耕稼，非其力不食。恭儉義讓，所居服其德。屢辟公府，不起。</p>
                  <p>時陳蕃為太守，以禮請署功曹，稺不免之，旣謁而退。蕃在郡不接賔客，唯稺來特設一榻，去則縣之。後舉有道，家拜太原太守，<span class="style7">就家而拜之也。</span>皆不就。</p>
                  <p>延熹二年，尚書令陳蕃、僕射胡廣等上疏薦稺等曰：「臣聞善人天地之紀，政之所由也。<span class="style7">左傳曰，晉三郄害伯宗，譖而殺之，及欒弗忌。韓獻子曰「郄氏其不免乎！善人天地之紀也，而驟絕之，不亡何待」也。</span>詩云：『思皇多士，生此王國。』<span class="style7">大雅文王之詩也。思，願也。皇，天也。思願天多生賢人於此王國。</span>天挺俊乂，為陛下出，當輔弼明時，左右大業者也。<span class="style7">左右，助也。</span>伏見處士豫章徐稺、彭城姜肱、汝南袁閎、<span class="style7">閎見袁安傳。謝承書曰：「閎少脩志節，矯俗高厲。」</span>京兆韋著、<span class="style7">著見韋彪傳。謝承書曰：「為三輔冠族。著少修節操，持京氏易、韓詩，博通術蓺。」</span>潁川李曇，德行純備，著于人聽。若使擢登三事，協亮天工，必能翼宣盛美，增光日明矣。」桓帝乃以安車玄纁，備禮徵之，並不至。帝因問蕃曰：「徐稺、袁閎、韋著誰為先後？」蕃對曰：「閎出生公族，聞道漸訓。著長於三輔禮義之俗，所謂不扶自直，不鏤自雕。<span class="style7">說苑曰「蓬生枲中，不扶自直」也。</span>至於稺者，爰自江南卑薄之域，而角立傑出，<span class="style7">如角之特立也。</span>宜當為先。」</p>
                  <p>稺甞為太尉黃瓊所辟，不就。及瓊卒歸葬，稺乃負糧徒步到江夏赴之，設雞酒薄祭，哭畢而去，不告姓名。<span class="style7">謝承書曰：「稺諸公所辟雖不就，有死喪負笈赴弔。常於家豫炙雞一隻，以一兩綿絮漬酒中，暴乾以裹雞，徑到所起冢𡑞外，以水漬綿使有酒氣，斗米飯，白茅為藉，以雞置前，醊酒畢，留謁則去，不見喪主。」</span>時會者四方名士郭林宗等數十人，聞之，疑其稺也，乃選能言語生茅容輕騎追之。及於塗，容為設飯，共言稼穡之事。臨訣去，謂容曰：「為我謝郭林宗，大樹將顛，非一繩所維，何為栖栖不遑寧處？」<span class="style7">顛，仆也。維，繫也。喻時將衰季，豈一人可能救邪？</span>及林宗有母憂，稺往弔之，置生芻一束於廬前而去。衆怪，不知其故。林宗曰：「此必南州高士徐孺子也。詩不云乎，『生芻一束，其人如玉。』<span class="style7">小雅白駒詩。此戒賢者，行所舍，主人之餼雖薄，要就賢主人，其德如玉然也。</span>吾無德以堪之。」</p>
                  <p>靈帝初，欲蒲輪聘稺，會卒，時年七十二。</p>
                  <p>子胤字季登，篤行孝悌，亦隱居不仕。<span class="style7">謝承書曰「胤少遭父母喪，致哀毀瘁，歐血發病。服闋，隱居林藪，躬耕稼穡，倦則誦經，貧窶困乏，執志彌固，不受惠於人」也。</span>太守華歆禮請相見，固病不詣。<span class="style7">魏志曰，歆字子魚，平原人。為豫章太守。為政清淨不煩，吏人咸感而愛之。</span>漢末寇賊從橫，皆敬胤禮行，轉相約勑，不犯其閭。建安中卒。</p>
                  <p>李曇字雲，少孤，繼母嚴酷，曇事之愈謹，<span class="style7">謝承書曰：「曇少喪父，躬事繼母。繼母酷烈，曇性純孝，定省恪勤，妻子恭奉，寒苦執勞，不以為怨。得四時珍玩，先以進母。與徐孺子等海內列名五處士焉。」</span>為鄉里所稱法。養親行道，終身不仕。</p>
                  <p>姜肱字伯淮，彭城廣戚人也。<span class="style7">廣戚故城今徐州沛縣東。</span>家世名族。<span class="style7">謝承書曰「祖父豫章太守，父任城相」也。</span>肱與二弟仲海、季江，俱以孝行著聞。其友愛天至，常共卧起。<span class="style7">謝承書曰「肱性篤孝，事繼母恪勤。母旣年少，又嚴厲。肱感愷風之孝，兄弟同被而寑，不入房室，以慰母心」也。</span>及各娶妻，兄弟相戀，不能別寑，以係嗣當立，乃遞往就室。</p>
                  <p>肱博通五經，兼明星緯，士之遠來就學者三千餘人。諸公爭加辟命，皆不就。二弟名聲相次，亦不應徵聘，時人慕之。</p>
                  <p>肱甞與季江謁郡，夜於道遇盜，欲殺之。肱兄弟更相爭死，賊遂兩釋焉，<span class="style7">謝承書曰「肱與季江俱乘車行適野廬，為賊所劫，取其衣物，欲殺其兄弟。肱謂盜曰：『弟年幼，父母所憐愍，又未娉娶，願自殺身濟弟。』季江言：『兄年德在前，家之珍寶，國之英俊，乞自受戮，以代兄命。』盜戢刃曰：『二君所謂賢人，吾等不良，妄相侵犯。』棄物而去。肱車中尚有數千錢，盜不見也，使從者追以與之，亦復不受。肱以物經歷盜手，因以付亭吏而去」也。</span>但掠奪衣資而已。旣至郡中，見肱無衣服，怪問其故，肱託以它辭，終不言盜。盜聞而感悔，後乃就精廬，<span class="style7">精廬即精舍也。</span>求見徵君。肱與相見，皆叩頭謝罪，而還所略物。肱不受，勞以酒食而遣之。</p>
                  <p>後與徐稺俱徵，不至。桓帝乃下彭城使畫工圖其形狀。肱卧於幽闇，以被韜面，<span class="style7">韜，臧也。</span>言患眩疾，不欲出風。工竟不得見之。</p>
                  <p>中常侍曹節等專執朝事，新誅太傅陳蕃、大將軍竇武，欲借寵賢德，以釋衆望，乃白徵肱為太守。肱得詔，乃私告其友曰：「吾以虛獲實，遂藉聲價。明明在上，猶當固其本志，況今政在閹豎，夫何為哉！」乃隱身遯命，遠浮海濵。再以玄纁聘，不就。即拜太中大夫，詔書至門，<span class="style7">謝承書曰：「靈帝手筆下詔曰：『肱抗陵雲之志，養浩然之氣，以朕德薄，未肯降志。昔許由不屈，王道為化；夷、齊不撓，周德不虧。州郡以禮優順，勿失其意。』」</span>肱使家人對云「乆病就醫」。遂羸服閒行，竄伏青州界中，賣卜給食。召命得斷，家亦不知其處，歷年乃還。年七十七，熹平二年終于家。弟子陳留劉操追慕肱德，共刊石頌之。</p>
                  <p>申屠蟠字子龍，陳留外黃人也。九歲喪父，哀毀過禮。服除，不進酒肉十餘年。每忌日，輒三日不食。<span class="style7">海內先賢傳曰：「蟠在冢側致甘露、白雉，以孝稱。」</span></p>
                  <p>同郡緱氏女玉為父報讎，<span class="style7">緱，姓也。</span>殺夫氏之黨，吏執玉以告外黃令梁配，<span class="style7">續漢書曰「同縣大女緱玉為從父報仇，殺夫之從母兄李士，姑執玉以告吏」也。</span>配欲論殺玉。蟠時年十五，為諸生，進諫曰：「玉之節義，足以感無恥之孫，激忍辱之子。不遭明時，尚當表旌廬墓，況在清聽，而不加哀矜！」配善其言，乃為讞得減死論。<span class="style7">讞，請也。</span>鄉人稱美之。</p>
                  <p>家貧，傭為漆工。郭林宗見而竒之。同郡蔡邕深重蟠，及被州辟，乃辭讓之曰：「申屠蟠稟氣玄妙，性敏心通，喪親盡禮，幾於毀滅。至行美義，人所鮮能。安貧樂潛，味道守真，不為燥濕輕重，<span class="style7">律歷志曰：「銅為物至精，不為燥濕寒暑變其節，不為風雨暴露改其形，介然有常，似於士君子之行。」</span>不為窮達易節。<span class="style7">易曰：「窮則獨善其身，達則兼濟天下。」</span>方之於邕，以齒則長，以德則賢。」</p>
                  <p>後郡召為主簿，不行。<span class="style7">謝承書曰「蟠前後徵辟，文書悉挂於樹，初不顧眄」也。</span>遂隱居精學，博貫五經，兼明圖緯。始與濟陰王子居同在太學，子居臨歿，以身託蟠，蟠乃躬推輦車，送喪歸鄉里。遇司隷從事於河鞏之閒，<span class="style7">百官志曰「司隷從事史十二人，秩百石」也。</span>從事義之，為封傳護送，<span class="style7">傳謂符牒。使人監送之。</span>蟠不肯受，投傳於地而去。事畢還學。</p>
                  <p>太尉黃瓊辟，不就。及瓊卒，歸葬江夏，四方名豪會帳下者六七千人，<span class="style7">帳下，葬處。</span>互相談論，莫有及蟠者。唯南郡一生與相酬對，旣別，執蟠手曰：「君非聘則徵，如是相見於上京矣。」蟠勃然作色曰：「始吾以子為可與言也，何意乃相拘敎樂貴之徒邪？」<span class="style7">樂音五孝反。</span>因振手而去，不復與言。再舉有道，不就。<span class="style7">謝承書曰「詔書令郡以禮發遣，蟠到河南萬歲亭，折轅而旋」也。</span></p>
                  <p>先是京師游士汝南范滂等非訐朝政，自公卿以下皆折節下之。<span class="style7">訐謂橫議是非也。訐或作「評」也。</span>太學生爭慕其風，以為文學將興，處士復用。蟠獨歎曰：「昔戰國之世，處士橫議，<span class="style7">孟子曰：「聖王不作，諸侯恣行，處士橫議。」前書曰：「秦旣稱帝，患周之敗，以為起於處士橫議，諸侯力爭。」音義曰：「言由橫議而敗之。」</span>列國之王，至為擁篲先驅，<span class="style7">史記，鄒衍如燕，昭王擁篲先驅，請列弟子之坐而受業。築碣石宮，身親往師之。</span>卒有阬儒燒書之禍，今之謂矣。」乃絕迹於梁碭之閒，<span class="style7">梁國有碭縣。</span>因樹為屋，自同傭人。<span class="style7">謝承書曰「居蓬萊之室，依桑樹以為棟」也。</span>居二年，滂等果罹黨錮，或死或刑者數百人，蟠磪然免於疑論。後蟠友人陳郡馮雍坐事繫獄，豫州牧黃琬欲殺之。或勸蟠救雍，蟠不肯行，曰：「黃子琰為吾故邪，未必合罪。如不用吾言，雖往何益！」琬聞之，遂免雍罪。</p>
                  <p>大將軍何進連徵不詣，進必欲致之，使蟠同郡黃忠書勸曰：「前莫府初開，至如先生，特加殊禮，優而不名，申以手筆，設几杖之坐。經過二載，而先生抗志彌高，所尚益固。竊論先生高節有餘，於時則未也。今潁川荀爽載病在道，北海鄭玄北面受署。彼豈樂羈牽哉，知時不可逸豫也。昔人之隱，遭時則放聲滅迹，巢棲茹薇。<span class="style7">放，棄也。謂棄聲名也。巢棲謂巢父也。說文：「薇，似藿也。」</span>其不遇也，則裸身大笑，被髮狂歌。<span class="style7">楚詞曰：「桑扈裸行。」史記曰：「箕子被髮陽狂。」歌謂楚狂接輿歌而過孔子也。</span>今先生處平壤，<span class="style7">壤，地也。</span>游人閒，吟典籍，襲衣裳，事異昔人，而欲遠蹈其迹，不亦難乎！孔氏可師，何必首陽。」<span class="style7">孔子使子路語隱者云：「不仕無義。長幼之節，不可廢也；君臣之義如之何其可廢也？欲潔其身而亂大倫。」首陽，夷、齊所隱山也。</span>蟠不荅。</p>
                  <p>中平五年，復與爽、玄及潁川韓融、<span class="style7">融字元長，詔之子也。見韶傳。</span>陳紀等十四人並博士徵，不至。明年，董卓廢立，蟠及爽、融、紀等復俱公車徵，<span class="style7">續漢志曰，徵爽為司空，融為尚書，紀為侍中。</span>唯蟠不到。衆人咸勸之，蟠笑而不應。居無幾，爽等為卓所脅迫，西都長安，京師擾亂。及大駕西遷，公卿多遇兵飢，室家流散，融等僅以身脫。唯蟠處亂末，終全高志。年七十四，終于家。</p>
                  <p>贊曰：琛寶可懷，貞期難對。<span class="style7">琛寶喻道德也。貞期謂明時也。對，偶也。</span>道苟違運，理用同廢。與其遐棲，豈若蒙穢？<span class="style7">蒙穢謂仕亂朝。</span>悽悽碩人，陵阿窮退。<span class="style7">碩人謂賢者。悽悽，飢病貌也。言賢者退而窮處。詩國風曰：「考槃在阿，碩人之薖。」曲陵曰阿。陵，升也。薖，飢也。薖音苦戈反。</span>韜伏明姿，甘是堙曖。<span class="style7">堙，沈也。曖猶翳也。</span></p>
                  <hr />
  </div>
		 <div class="next1"><a href="052.htm">上卷</a> / <a href="a03.htm">後漢書目錄</a> / <a href="054.htm">下卷</a> /			  </div>
<!-- end .main --></div>
<!-- end #main --></div>
   <script>
      var navigation = responsiveNav("foo", {customToggle: ".nav-toggleL"});
    </script>

   <div id="footer">
    <script type="text/javascript">
		Foot();
	</script>
    </div>
<!-- end .gridContainer --></div>
</body>
</html>

