<!doctype html>
<!--[if lt IE 7]> <html class="ie6 oldie"> <![endif]-->
<!--[if IE 7]>    <html class="ie7 oldie"> <![endif]-->
<!--[if IE 8]>    <html class="ie8 oldie"> <![endif]-->
<!--[if gt IE 8]><!-->
<html lang="zh-tw">
<!--<![endif]-->
<head>
<meta charset="utf-8">
<meta name="viewport" content="width=device-width, initial-scale=1">
<title>漢川草廬-二十四史-後漢書-卷八十五‧東夷列傳第七十五</title>
<link href="../../css/boilerplate.css" rel="stylesheet" type="text/css">
<link href="../../css/Layout.css" rel="stylesheet" type="text/css">
<link rel="stylesheet" type="text/css" href="../../css/responsive-nav.css">
<link rel="stylesheet" type="text/css" href="../../css/styles.css">
<link rel="stylesheet" type="text/css" href="../../css/sm-blue.css">
<link rel="stylesheet" type="text/css" href="../../css/sm-core-css.css">
<link rel="stylesheet" type="text/css" href="../../css/stylesL.css">
<script src="../../script/respond.min.js"></script>
<script src="../../script/responsive-nav.js"></script>
<!-- jQuery -->
<script src="../../script/jquery.js"></script>
<!-- SmartMenus jQuery plugin -->
<script src="../../script/jquery.smartmenus.min.js"></script>
<script src="../../script/menuL2.js"></script>


<!-- SmartMenus jQuery init -->
<script type="text/javascript">
	$(function() {
		$('#main-menu').smartmenus({
			subMenusSubOffsetX: 1,
			subMenusSubOffsetY: -8
		});
	});
</script>
</head>
<body>
<header>
<table style="width:100%; max-width:800px; margin:0 auto;"><tr><td>
      <nav class="nav-collapse">
     <script type="text/javascript">
		TopItems();
	</script>
    </nav>
</td></tr></table>
    <script>
      var navigation = responsiveNav(".nav-collapse", {
        animate: true,                    // Boolean: Use CSS3 transitions, true or false
        transition: 284,                  // Integer: Speed of the transition, in milliseconds
        label: "Menu",                    // String: Label for the navigation toggle
        insert: "after",                  // String: Insert the toggle before or after the navigation
        customToggle: "",                 // Selector: Specify the ID of a custom toggle
        closeOnNavClick: false,           // Boolean: Close the navigation when one of the links are clicked
        openPos: "relative",              // String: Position of the opened nav, relative or static
        navClass: "nav-collapse",         // String: Default CSS class. If changed, you need to edit the CSS too!
        navActiveClass: "js-nav-active",  // String: Class that is added to <html> element when nav is active
        jsClass: "js",                    // String: 'JS enabled' class which is added to <html> element
        init: function(){},               // Function: Init callback
        open: function(){},               // Function: Open callback
        close: function(){}               // Function: Close callback
      });
    </script>
  </header>
<div class="gridContainer clearfix">
  <div id="logo"><a href="../../index.html"><img src="../../image/logo.png" alt="漢川草廬" /></a></div>
  
  <div id="search">  
      <script type="text/javascript">
		googleSearch();
	</script>
  </div>
   
 <div id="nav">
  <nav id="main-nav" role="navigation">
  <!-- Sample menu definition -->
  <ul id="main-menu" class="sm sm-blue">
  <script type="text/javascript">
				MenuItems();
			</script>
   </ul>
  </nav>
</div>
   
 <div id="main">
   <div role="navigation" id="foo" class="nav-collapseL">
 	<h4>二十四史</h4>
 	<ul>
	<li><a href="../a01/a01.htm">史記</a></li>
      <li><a href="../a02/a02.htm">漢書</a></li>
      <li><a href="../a03/a03.htm">後漢書</a></li>
      <li><a href="../a04/a04.htm">三國志</a></li>
      <li><a href="../a05/a05.htm">晉書</a></li>
      <li><a href="../a06/a06.htm">宋書</a></li>
      <li><a href="../a07/a07.htm">南齊書</a></li>
      <li><a href="../a08/a08.htm">梁書</a></li>
      <li><a href="../a09/a09.htm">陳書</a></li>
      <li><a href="../a10/a10.htm">魏書</a></li>
      <li><a href="../a11/a11.htm">北齊書</a></li>
      <li><a href="../a12/a12.htm">周書</a></li>
      <li><a href="../a13/a13.htm">隋書</a></li>
      <li><a href="../a14/a14.htm">南史</a></li>
      <li><a href="../a15/a15.htm">北史</a></li>
      <li><a href="../a16/a16.htm">舊唐書</a></li>
      <li><a href="../a17/a17.htm">新唐書</a></li>
      <li><a href="../a18/a18.htm">舊五代史</a></li>
      <li><a href="../a19/a19.htm">新五代史</a></li>
      <li><a href="../a20/a20.htm">宋史</a></li>
      <li><a href="../a21/a21.htm">遼史</a></li>
      <li><a href="../a22/a22.htm">金史</a></li>
      <li><a href="../a23/a23.htm">元史</a></li>
      <li><a href="../a24/a24.htm">明史</a></li>
    </ul>
<!-- end .navigation --></div>

  <div role="main" class="main">
      <a href="#nav" class="nav-toggleL">Menu</a>
      <div class="feature"><h5>後漢書</h5>　　
	<span class="style9">卷八十五 ‧ 東夷列傳第七十五</span>   
    <hr />
                  <p>王制云：「東方曰夷。」夷者，柢也，言仁而好生，萬物柢地而出。<span class="style7">事見風俗通。</span>故天性柔順，易以道御，至有君子、不死之國焉。<span class="style7">山海經曰：「君子國衣冠帶劔，食獸，使二文虎在旁。」外國圖曰：「去琅邪三萬里。」山海經又曰：「不死人在交脛東，其為人黑色，壽不死。」並在東方也。</span>夷有九種，<span class="style7">竹書紀年曰「后芬發即位三年，九夷來御」也。</span>曰畎夷，于夷，方夷，黃夷，白夷，赤夷，玄夷，風夷，陽夷。<span class="style7">竹書紀年曰「后泄二十一年，命畎夷，白夷，赤夷，玄夷，風夷，陽夷。后相即位二年，征黃夷。七年，于夷來賔，後少康即位，方夷來賔」也。</span>故孔子欲居九夷也。</p>
                  <p>昔堯命羲仲宅嵎夷，曰暘谷，蓋日之所出也。<span class="style7">孔安國尚書注曰「東方之地曰嵎夷。暘谷，日之所出也」。</span>夏后氏太康失德，夷人始畔。<span class="style7">太康，啟之子也。槃于游田，十旬不反，不恤人事，為羿所逐也。</span>自少康已後，世服王化，遂賔於王門，獻其樂舞。<span class="style7">少康，帝仲康之孫，帝相子也。竹書紀年曰：「后發即位元年，諸夷賔于王門，諸夷入舞。」</span>桀為暴虐，諸夷內侵，殷湯革命，伐而定之。至于仲丁，藍夷作寇。<span class="style7">仲丁，殷大戊之子也。竹書紀年曰「仲丁即位，征于藍夷」也。</span>自是或服或畔，三百餘年。武乙衰敝，東夷濅盛，遂分遷淮、岱，漸居中土。<span class="style7">武乙，帝庚丁之子，無道，為革囊盛血，仰而射之，命曰「射天」也。</span></p>
                  <p>及武王滅紂，肅慎來獻石砮、楛矢。管、蔡畔周，乃招誘夷狄，周公征之，遂定東夷。<span class="style7">尚書武王崩，三監及淮夷畔，周公征之，作大誥。又曰，成王旣伐管叔、蔡叔，滅淮夷。</span>康王之時，肅慎復至。後徐夷僭號，乃率九夷以伐宗周，西至河上。穆王畏其方熾，乃分東方諸侯，命徐偃王主之。<span class="style7">博物志曰：「徐君宮人娠而生卵，以為不祥，棄於水濵。孤獨母有犬名鵠倉，得所棄卵，銜以歸母，母覆煖之，遂成小兒，生而偃，故以為名。宮人聞之，乃更錄取。長襲為徐君。」尸子曰「偃王有筋而無骨，故曰偃」也。</span>偃王處潢池東，地方五百里，<span class="style7">水經注曰，黃水一名汪水，與泡水合，至沛入泗。自山陽以東，海陵以北，其地當之也。</span>行仁義，陸地而朝者三十有六國。穆王後得驥騄之乘，<span class="style7">史記曰：「造父以善御幸於周繆王，得赤驥、盜驪、驊騮、騄耳之駟，西巡狩，樂而忘歸。」</span>乃使造父御以告楚，令伐徐，一日而至。<span class="style7">造父，解見蔡邕傳。</span>於是楚文王大舉兵而滅之。偃王仁而無權，不忍鬬其人，故致於敗。乃北走彭城武原縣東山下，百姓隨之者以萬數，因名其山為徐山。<span class="style7">武原，縣，故城在今泗州下邳縣北。徐山在其東。博物志曰「徐王妖異不常。武原縣東十里，見有徐山石室祠處。偃王溝通陳蔡之閒，得朱弓朱矢，以己得天瑞，自稱偃王。穆王聞之，遣使乘駟，一日至楚，伐之。偃王仁，不忍鬬，為楚所敗，北走此山」也。</span>厲王無道，淮夷入寇，王命虢仲征之，不克，宣王復命召公伐而平之。<span class="style7">毛詩序曰：「江漢，尹吉甫美宣王也。能興衰撥亂，命召公平淮夷。」其詩曰：「江漢浮浮，武夫滔滔。匪安匪游，淮夷來求。王命召虎，式辟四方，徹我土疆。」</span>及幽王淫亂，四夷交侵，至齊桓修霸，攘而郤焉。及楚靈會申，亦來豫盟。<span class="style7">左傳楚靈王、蔡侯、陳侯、鄭伯、許男、淮夷會于申。</span>後越遷琅邪，與共征戰，遂陵暴諸夏，侵滅小邦。</p>
                  <p>秦并六國，其淮、泗夷皆散為民戶。陳涉起兵，天下崩潰，燕人衞滿避地朝鮮，<span class="style7">前書曰「朝鮮王滿，燕人。自始全燕時，甞略屬真番、朝鮮，為置吏築障。漢興屬燕，燕王盧綰反入匈奴，滿亡命東走，渡浿水，居秦故空地，稍役屬朝鮮蠻夷及故燕、齊亡在者，王之，都王險」也。</span>因王其國。百有餘歲，武帝滅之，於是東夷始通上京。王莽篡位，貊人寇邊。<span class="style7">前書莽發高句麗兵當伐胡，不欲行，郡縣彊迫之，皆亡出塞，因犯法為寇。州郡歸咎於高句麗侯騶，嚴尤奏言貉人犯法，不從騶起，宜慰安之。</span>建武之初，復來朝貢。時遼東太守祭肜威讋北方，聲行海表，於是濊、貊、倭、韓萬里朝獻，故章、和已後，使聘流通。逮永初多難，始入寇鈔；桓、靈失政，漸滋曼焉。</p>
                  <p>自中興之後，四夷來賔，雖時有乖畔，而使驛不絕，故國俗風土，可得略記。東夷率皆土著，憙飲酒歌舞，或冠弁衣錦，器用俎豆。所謂中國失禮，求之四夷者也。<span class="style7">左傳曰，仲尼學鳥名官於郯子，旣而告人曰：「吾聞之，天子失官，學在四夷，其信也。」</span>凡蠻、夷、戎、狄緫名四夷者，猶公、侯、伯、子、男皆號諸侯云。</p>
                  <p>夫餘國，在玄菟北千里。南與高句驪，東與挹婁，西與鮮卑接，北有弱水。地方二千里，本濊地也。</p>
                  <p>初，北夷索離國王出行，<span class="style7">「索」或作「橐」，音度洛反。</span>其侍兒於後姙身，<span class="style7">姙音人鴆反。</span>王還，欲殺之。侍兒曰：「前見天上有氣，大如雞子，來降我，因以有身。」王囚之，後遂生男。王令置於豕牢，<span class="style7">牢，圈也。</span>豕以口氣噓之，不死。復徙於馬蘭，<span class="style7">蘭即欄也。</span>馬亦如之。王以為神，乃聽母收養，名曰東明。東明長而善射，王忌其猛，復欲殺之。東明奔走，南至掩㴲水，<span class="style7">今高麗中有蓋斯水，疑此水是也。</span>以弓擊水，魚鼈皆聚浮水上，東明乘之得度，因至夫餘而王之焉。於東夷之域，最為平敞，土宜五穀。出名馬、赤玉、貂豽，<span class="style7">豽似豹，無前足，音奴八反。</span>大珠如酸棗。以員柵為城，有宮室、倉庫、牢獄。其人麤大彊勇而謹厚，不為寇鈔。以弓矢刀矛為兵。以六畜名官，有馬加、牛加、狗加，其邑落皆主屬諸加。食飲用俎豆，會同拜爵洗爵，揖讓升降。以臘月祭天，大會連日，飲食歌舞，名曰「迎鼓」。是時斷刑獄，解囚徒。有軍事亦祭天，殺牛，以蹏占其吉凶。<span class="style7">魏志曰：「牛蹏解者為凶，合者為吉。」</span>行人無晝夜，好歌吟，音聲不絕。其俗用刑嚴急，被誅者皆沒其家人為奴婢。盜一責十二。男女淫皆殺之，尤治惡妒婦，旣殺，復尸於山上。兄死妻嫂。死則有椁無棺。殺人殉葬，多者以百數。其王葬用玉匣，漢朝常豫以玉匣付玄菟郡，王死則迎取以葬焉。</p>
                  <p>建武中，東夷諸國皆來獻見。二十五年，夫餘王遣使奉貢，光武厚荅報之，於是使命歲通。至安帝永初五年，夫餘王始將步騎七八千人寇鈔樂浪，殺傷吏民，後復歸附。永寧元年，乃遣嗣子尉仇台詣闕貢獻，天子賜尉仇台印綬金綵。順帝永和元年，其王來朝京師，帝作黃門鼓吹、角抵戲以遣之。桓帝延熹四年，遣使朝賀貢獻。永康元年，王夫台將二萬餘人寇玄菟，玄菟太守公孫域擊破之，斬首千餘級。至靈帝熹平三年，復奉章貢獻。夫餘本屬玄菟，獻帝時，其王求屬遼東云。</p>
                  <p>挹婁，古肅慎之國也。在夫餘東北千餘里，東濵大海，南與北沃沮接，不知其北所極。土地多山險。人形似夫餘，而言語各異。有五穀、麻布，出赤玉、好貂。無君長，其邑落各有大人。處於山林之閒，土氣極寒，常為穴居，以深為貴，大家至接九梯。好養豕，食其肉，衣其皮。冬以豕膏塗身，厚數分，以禦風寒。夏則裸袒，以尺布蔽其前後。其人臭穢不絜，作廁於中，圜之而居。自漢興已後，臣屬夫餘。種衆雖少，而多勇力，處山險，又善射，發能入人目。弓長四尺，力如弩。矢用楛，長一尺八寸，青石為鏃，鏃皆施毒，中人即死。便乘舩，好寇盜，鄰國畏患，而卒不能服。東夷夫餘飲食類此皆用俎豆，唯挹婁獨無，法俗最無綱紀者也。</p>
                  <p>高句驪，在遼東之東千里，南與朝鮮、濊貊，東與沃沮，北與夫餘接。地方二千里，多大山深谷，人隨而為居。少田業，力作不足以自資，故其俗節於飲食，而好修宮室。東夷相傳以為夫餘別種，故言語法則多同，而跪拜曳一腳，行步皆走。凡有五族，有消奴部，絕奴部，順奴部，灌奴部，桂婁部。<span class="style7">案今高驪五部：一曰內部，一名黃部，即桂婁部也；二曰北部，一名後部，即絕奴部也；三曰東部，一名左部，即順奴部也；四曰南部，一名前部，即灌奴部也；五曰西部，一名右部，即消奴部也。</span>本消奴部為王，稍微弱，後桂婁部代之。其置官，有相加、對盧、沛者、古鄒大加、<span class="style7">古鄒大加，高驪掌賔客之官，如鴻臚也。</span>主簿、優台、使者、帛衣先人。武帝滅朝鮮，以高句驪為縣，<span class="style7">前書元封中，定朝鮮為真番、臨屯、樂浪、玄菟四郡。</span>使屬玄菟，賜鼓吹伎人。其俗淫，皆絜淨自憙，暮夜輒男女羣聚為倡樂。好祠鬼神、社稷、零星，<span class="style7">前書音義：「龍星左角曰天田，則農祥也。辰日祠以牛，號曰零星。」風俗通曰「辰之神為靈星」，故以辰日祠於東南也。</span>以十月祭天大會，名曰「東盟」。其國東有大穴，號禭神，亦以十月迎而祭之。其公會衣服皆錦繡，金銀以自飾。大加、主簿皆著幘，如冠幘而無後；其小加著折風，形如弁。無牢獄，有罪，諸加評議便殺之，沒入妻子為奴婢。其昏姻皆就婦家，生子長大，然後將還，便稍營送終之具。金銀財幣盡於厚葬，積石為封，亦種松柏。其人性凶急，有氣力，習戰鬬，好寇鈔，沃沮、東濊皆屬焉。</p>
                  <p>句驪一名貊耳。有別種，依小水為居，因名曰小水貊。出好弓，所謂「貊弓」是也。<span class="style7">魏氏春秋曰：「遼東郡西安平縣北，有小水南流入海，句驪別種因名之小水貊。」</span></p>
                  <p>王莽初，發句驪兵以伐匈奴，其人不欲行，彊迫遣之，皆亡出塞為寇盜。遼西大尹田譚追擊，戰死。莽令其將嚴尤擊之，誘句驪侯騶入塞，斬之，傳首長安。莽大說，更名高句驪王為下句驪侯，於是貊人寇邊愈甚。建武八年，高句驪遣使朝貢，光武復其王號。二十三年冬，句驪蠶支落大加戴升等萬餘口詣樂浪內屬。二十五年春，句驪寇右北平、漁陽、上谷、太原，而遼東太守祭肜以恩信招之，皆復款塞。</p>
                  <p>後句驪王宮生而開目能視，國人懷之，及長勇壯，數犯邊境。和帝元興元年春，復入遼東，寇略六縣，太守耿夔擊破之，斬其渠帥。安帝永初五年，宮遣使貢獻，求屬玄菟。元初五年，復與濊貊寇玄菟，攻華麗城。<span class="style7">華麗，縣，屬樂浪郡。</span>建光元年春，幽州刺史馮煥、玄菟太守姚光、遼東太守蔡諷等將兵出塞擊之，捕斬濊貊渠帥，獲兵馬財物。宮乃遣嗣子遂成將二千餘人逆光等，遣使詐降；光等信之，遂成因據險阸以遮大軍，而潛遣三千人攻玄菟、遼東，焚城郭，殺傷二千餘人。於是發廣陽、漁陽、右北平、涿郡屬國三千餘騎同救之，而貊人已去。夏，復與遼東鮮卑八千餘人攻遼隊，<span class="style7">縣名，屬遼東郡也。</span>殺略吏人。蔡諷等追擊於新昌，戰歿，功曹耿耗、兵曹掾龍端、兵馬掾公孫酺以身扞諷，俱沒於陳，死者百餘人。秋，宮遂率馬韓、濊貊數千騎圍玄菟。夫餘王遣子尉仇台將二萬餘人，與州郡并力討破之，斬首五百餘級。</p>
                  <p>是歲宮死，子遂成立。姚光上言欲因其喪發兵擊之，議者皆以為可許。尚書陳忠曰：「宮前桀黠，光不能討，死而擊之，非義也。宜遣弔問，因責讓前罪，赦不加誅，取其後善。」安帝從之。明年，遂成還漢生口，詣玄菟降。詔曰：「遂成等桀逆無狀，當斬斷葅醢，以示百姓，幸會赦令，乞罪請降。鮮卑、濊貊連年寇鈔，驅略小民，動以千數，而裁送數十百人，非向化之心也。自今已後，不與縣官戰鬬而自以親附送生口者，皆與贖直，縑人四十匹，小口半之。」</p>
                  <p>遂成死，子伯固立。其後濊貊率服，東垂少事。順帝陽嘉元年，置玄菟郡屯田六部。質、桓之閒，復犯遼東西安平，殺帶方令，<span class="style7">郡國志西安平、帶方，縣，並屬遼東郡。</span>掠得樂浪太守妻子。建寧二年，玄菟太守耿臨討之，斬首數百級，伯固降服，乞屬玄菟云。</p>
                  <p>東沃沮在高句驪蓋馬大山之東，<span class="style7">蓋馬，縣名，屬玄菟郡。其山在今平壤城西。平壤即王險城也。</span>東濵大海；北與挹婁、夫餘，南與濊貊接。其地東西夾，南北長，<span class="style7">夾音狹。</span>可折方千里。土肥美，背山向海，宜五穀，善田種，有邑落長帥。人性質直彊勇，便持矛步戰。言語、食飲、居處、衣服有似句驪。其葬，作大木椁，長十餘丈，開一頭為戶，新死者先假埋之，令皮肉盡，乃取骨置椁中。家人皆共一椁，刻木如生，隨死者為數焉。</p>
                  <p>武帝滅朝鮮，以沃沮地為玄菟郡。後為夷貊所侵，徙郡於高句驪西北，更以沃沮為縣，屬樂浪東部都尉。至光武罷都尉官，後皆以封其渠帥，為沃沮侯。其土迫小，介於大國之間，遂臣屬句驪。句驪復置其中大人，遂為使者，以相監領，貴其租稅、貂布魚鹽、海中食物，發美女為婢妾焉。</p>
                  <p>又有北沃沮，一名置溝婁，去南沃沮八百餘里。其俗皆與南同。界南接挹婁。挹婁人憙乘舩寇抄，北沃沮畏之，每夏輒臧於巖穴，至冬舩道不通，乃下居邑落。其耆老言，甞於海中得一布衣，其形如中人衣，而兩袖長三丈。又於岸際見一人乘破舩，頂中復有面，與語不通，不食而死。又說海中有女國，無男人。或傳其國有神井，闚之輒生子云。<span class="style7">魏志曰，毌丘儉遣王頎追句驪王宮，窮沃沮東界，問其耆老所傳云。</span></p>
                  <p>濊北與高句驪、沃沮，南與辰韓接，東窮大海，西至樂浪。濊及沃沮、句驪，本皆朝鮮之地也。昔武王封箕子於朝鮮，箕子敎以禮義田蠶，又制八條之敎。<span class="style7">前書曰，箕子敎以八條者，相殺者以當時償殺，相傷者以穀償，相盜者男沒入為其家奴，女子為婢，欲自贖者人五十萬。音義曰：「八條不具見也。」</span>其人終不相盜，無門戶之閉。婦人貞信。飲食以籩豆。其後四十餘世，至朝鮮侯準，自稱王。漢初大亂，燕、齊、趙人往避地者數萬口，而燕人衞滿擊破準而自王朝鮮，傳國至孫右渠。元朔元年，<span class="style7">武帝年也。</span>濊君南閭等畔右渠，率二十八萬口詣遼東內屬，武帝以其地為蒼海郡，數年乃罷。至元封三年，滅朝鮮，分置樂浪、臨屯、玄菟、真番四郡。<span class="style7">番音潘。</span>至昭帝始元五年，罷臨屯、真番，以并樂浪、玄菟。玄菟復徙居句驪。自單單大領已東，沃沮、濊貊悉屬樂浪。後以境土廣遠，復分領東七縣，置樂浪東部都尉。自內屬已後，風俗稍薄，法禁亦浸多，至有六十餘條。建武六年，省都尉官，遂棄領東地，悉封其渠帥為縣侯，皆歲時朝賀。</p>
                  <p>無大君長，其官有侯、邑君、三老。耆舊自謂與句驪同種，言語法俗大抵相類。其人性愚愨，少嗜欲，不請匄。男女皆衣曲領。其俗重山川，山川各有部界，不得妄相干涉。同姓不昏。多所忌諱，疾病死亡，輒捐棄舊宅，更造新居。知種麻，養蠶，作緜布。曉候星宿，豫知年歲豐約。常用十月祭天，晝夜飲酒歌舞，名之為「舞天」。又祠虎以為神。邑落有相侵犯者，輒相罰，責生口牛馬，名之為「責禍」。殺人者償死。少寇盜。能步戰，作矛長三丈，或數人共持之。樂浪檀弓出其地。又多文豹，有果下馬，<span class="style7">高三尺，乘之可於果樹下行。</span>海出班魚，使來皆獻之。</p>
                  <p>韓有三種：一曰馬韓，二曰辰韓，三曰弁辰。馬韓在西，有五十四國，其北與樂浪，南與倭接。辰韓在東，十有二國，其北與濊貊接。弁辰在辰韓之南，亦十有二國，其南亦與倭接。凡七十八國，伯濟是其一國焉。大者萬餘戶，小者數千家，各在山海閒，地合方四千餘里，東西以海為限，皆古之辰國也。馬韓最大，共立其種為辰王，都目支國，盡王三韓之地。其諸國王先皆是馬韓種人焉。</p>
                  <p>馬韓人知田蠶，作緜布。出大栗如梨。有長尾雞，尾長五尺。邑落雜居，亦無城郭。作土室，形如冢，開戶在上。不知跪拜。無長幼男女之別。不貴金寶錦𦋺，不知騎乘牛馬，唯重瓔珠，以綴衣為飾，及縣頸垂耳。大率皆魁頭露紒，<span class="style7">魁頭猶科頭也，謂以髮縈繞成科結也。紒音計。</span>布袍草履。其人壯勇，少年有築室作力者，輒以繩貫脊皮，縋以大木，嚾呼為健。常以五月田竟祭鬼神，晝夜酒會，羣聚歌舞，舞輒數十人相隨蹋地為節。十月農功畢，亦復如之。諸國邑各以一人主祭天神，號為「天君」。又立蘇塗，<span class="style7">魏志曰：「諸國各有別邑，為蘇塗，諸亡逃至其中，皆不還之。蘇塗之義，有似浮屠。」</span>建大木以縣鈴鼓，事鬼神。其南界近倭，亦有文身者。</p>
                  <p>辰韓，耆老自言秦之亡人，避苦役，適韓國，馬韓割東界地與之。其名國為邦，弓為弧，賊為寇，行酒為行觴，相呼為徒，有似秦語，故或名之為秦韓。有城柵屋室。諸小別邑，各有渠帥，大者名臣智，次有儉側，次有樊秖，次有殺奚，次有邑借。<span class="style7">皆其官名。</span>土地肥美，宜五穀。知蠶桑，作縑布。乘駕牛馬。嫁娶以禮。行者讓路。國出鐵，濊、倭、馬韓並從巿之。凡諸貿易，皆以鐵為貨。俗憙歌舞飲酒鼓瑟。兒生欲令其頭扁，皆押之以石。<span class="style7">扁音補典反。</span></p>
                  <p>弁辰與辰韓雜居，城郭衣服皆同，言語風俗有異。其人形皆長大，美髮，衣服絜清。而刑法嚴峻。其國近倭，故頗有文身者。</p>
                  <p>初，朝鮮王準為衞滿所破，乃將其餘衆數千人走入海，攻馬韓，破之，自立為韓王。準後滅絕，馬韓人復自立為辰王。建武二十年，韓人廉斯人蘇馬諟等詣樂浪貢獻。<span class="style7">廉斯，邑名也。諟音是。</span>光武封蘇馬諟為漢廉斯邑君，使屬樂浪郡，四時朝謁。靈帝末，韓、濊並盛，郡縣不能制，百姓苦亂，多流亡入韓者。 </p>
                  <p>馬韓之西，海島上有州胡國。其人短小，髡頭，衣韋衣，有上無下。好養牛豕。乘舩往來，貨市韓中。</p>
                  <p>倭在韓東南大海中，依山島為居，凡百餘國。自武帝滅朝鮮，使驛通於漢者三十許國，國皆稱王，世世傳統。其大倭王居邪馬臺國。<span class="style7">案：今名邪摩堆，音之訛也。</span>樂浪郡徼，去其國萬二千里，去其西北界拘邪韓國七千餘里。其地大較在會稽東冶之東，與朱崖、儋耳相近，故其法俗多同。</p>
                  <p>土宜禾稻、麻紵、蠶桑，知織績為縑布。出白珠、青玉。其山有丹土。氣溫煗，冬夏生菜茹。無牛馬虎豹羊鵲。<span class="style7">「鵲」或作「雞」。</span>其兵有矛、楯、木弓，竹矢或以骨為鏃。男子皆黥面文身，以其文左右大小別尊卑之差。其男衣皆橫幅結束相連。女人被髮屈紒，衣如單被，貫頭而著之；並以丹朱坋身，<span class="style7">說文曰：「坋，塵也。」音蒲頓反。</span>如中國之用粉也。有城柵屋室。父母兄弟異處，唯會同男女無別。飲食以手，而用籩豆。俗皆徒跣，以蹲踞為恭敬。人性嗜酒。多壽考，至百餘歲者甚衆。國多女子，大人皆有四五妻，其餘或兩或三。女人不淫不妒。又俗不盜竊，少爭訟。犯法者沒其妻子，重者滅其門族。其死停喪十餘日，家人哭泣，不進酒食，而等類就歌舞為樂。灼骨以卜，用決吉凶。行來度海，令一人不櫛沐，不食肉，不近婦人，名曰「持衰」。若在塗吉利，則雇以財物；如病疾遭害，以為持衰不謹，便共殺之。</p>
                  <p>建武中元二年，倭奴國奉貢朝賀，使人自稱大夫，倭國之極南界也。光武賜以印綬。安帝永初元年，倭國王帥升等獻生口百六十人，願請見。</p>
                  <p>桓、靈閒，倭國大亂，更相攻伐，歷年無主。有一女子名曰卑彌呼，年長不嫁，事鬼神道，能以妖惑衆，於是共立為王。侍婢千人，少有見者，唯有男子一人給飲食，傳辭語。居處宮室樓觀城柵，皆持兵守衞。法俗嚴峻。</p>
                  <p>自女王國東度海千餘里至拘奴國，雖皆倭種，而不屬女王。自女王國南四千餘里至朱儒國，人長三四尺。自朱儒東南行舩一年，至裸國、黑齒國，使驛所傳，極於此矣。</p>
                  <p>會稽海外有東鯷人，<span class="style7">鯷音達奚反。</span>分為二十餘國。又有夷洲及澶洲。傳言秦始皇遣方士徐福將童男女數千人入海，<span class="style7">事見史記。</span>求蓬萊神仙不得，徐福畏誅不敢還，遂止此洲，世世相承，有數萬家。人民時至會稽市。會稽東冶縣人有入海行遭風，流移至澶洲者。所在絕遠，不可往來。<span class="style7">沈瑩臨海水土志曰「夷洲在臨海東南，去郡二千里。土地無霜雪，草木不死。四面是山谿。人皆髡髮穿耳，女人不穿耳。土地饒沃，旣生五穀，又多魚肉。有犬。尾短如麕尾狀。此夷舅姑子婦卧息共一大床，略不相避。地有銅鐵，唯用鹿格為矛以戰鬬，摩礪青石以作矢鏃。取生魚肉雜貯大瓦器中，以鹽鹵之，歷月所日，乃啖食之，以為上肴」也。</span></p>
                  <p>論曰：昔箕子違衰殷之運，避地朝鮮。始其國俗未有聞也，及施八條之約，使人知禁，遂乃邑無淫盜，門不夜扃，<span class="style7">扃，關也。</span>回頑薄之俗，就寬略之法，行數百千年，故東夷通以柔謹為風，異乎三方者也。苟政之所暢，則道義存焉。仲尼懷憤，以為九夷可居。或疑其陋。子曰：「君子居之，何陋之有！」亦徒有以焉爾。其後遂通接商賈，漸交上國。而燕人衞滿擾雜其風，<span class="style7">擾，亂也。</span>於是從而澆異焉。老子曰：「法令滋章，盜賊多有。」若箕子之省簡文條而用信義，其得聖賢作法之原矣！</p>
                  <p>贊曰：宅是嵎夷，曰乃暘谷。巢山潛海，厥區九族。嬴末紛亂，燕人違難。<span class="style7">謂衞滿也。</span>雜華澆本，遂通有漢。<span class="style7">衞滿入朝鮮，旣雜華夏之風，又澆薄其本化，以至通於漢也。</span>眇眇偏譯，<span class="style7">偏，遠也。</span>或從或畔。</p>
                  <hr />
  </div>
		 <div class="next1"><a href="084.htm">上卷</a> / <a href="a03.htm">後漢書目錄</a> / <a href="086.htm">下卷</a> /			  </div>
<!-- end .main --></div>
<!-- end #main --></div>
   <script>
      var navigation = responsiveNav("foo", {customToggle: ".nav-toggleL"});
    </script>

   <div id="footer">
    <script type="text/javascript">
		Foot();
	</script>
    </div>
<!-- end .gridContainer --></div>
</body>
</html>

