<!doctype html>
<!--[if lt IE 7]> <html class="ie6 oldie"> <![endif]-->
<!--[if IE 7]>    <html class="ie7 oldie"> <![endif]-->
<!--[if IE 8]>    <html class="ie8 oldie"> <![endif]-->
<!--[if gt IE 8]><!-->
<html lang="zh-tw">
<!--<![endif]-->
<head>
<meta charset="utf-8">
<meta name="viewport" content="width=device-width, initial-scale=1">
<title>漢川草廬-二十四史-後漢書-志第二十‧郡國二</title>
<link href="../../css/boilerplate.css" rel="stylesheet" type="text/css">
<link href="../../css/Layout.css" rel="stylesheet" type="text/css">
<link rel="stylesheet" type="text/css" href="../../css/responsive-nav.css">
<link rel="stylesheet" type="text/css" href="../../css/styles.css">
<link rel="stylesheet" type="text/css" href="../../css/sm-blue.css">
<link rel="stylesheet" type="text/css" href="../../css/sm-core-css.css">
<link rel="stylesheet" type="text/css" href="../../css/stylesL.css">
<script src="../../script/respond.min.js"></script>
<script src="../../script/responsive-nav.js"></script>
<!-- jQuery -->
<script src="../../script/jquery.js"></script>
<!-- SmartMenus jQuery plugin -->
<script src="../../script/jquery.smartmenus.min.js"></script>
<script src="../../script/menuL2.js"></script>


<!-- SmartMenus jQuery init -->
<script type="text/javascript">
	$(function() {
		$('#main-menu').smartmenus({
			subMenusSubOffsetX: 1,
			subMenusSubOffsetY: -8
		});
	});
</script>
</head>
<body>
<header>
<table style="width:100%; max-width:800px; margin:0 auto;"><tr><td>
      <nav class="nav-collapse">
     <script type="text/javascript">
		TopItems();
	</script>
    </nav>
</td></tr></table>
    <script>
      var navigation = responsiveNav(".nav-collapse", {
        animate: true,                    // Boolean: Use CSS3 transitions, true or false
        transition: 284,                  // Integer: Speed of the transition, in milliseconds
        label: "Menu",                    // String: Label for the navigation toggle
        insert: "after",                  // String: Insert the toggle before or after the navigation
        customToggle: "",                 // Selector: Specify the ID of a custom toggle
        closeOnNavClick: false,           // Boolean: Close the navigation when one of the links are clicked
        openPos: "relative",              // String: Position of the opened nav, relative or static
        navClass: "nav-collapse",         // String: Default CSS class. If changed, you need to edit the CSS too!
        navActiveClass: "js-nav-active",  // String: Class that is added to <html> element when nav is active
        jsClass: "js",                    // String: 'JS enabled' class which is added to <html> element
        init: function(){},               // Function: Init callback
        open: function(){},               // Function: Open callback
        close: function(){}               // Function: Close callback
      });
    </script>
  </header>
<div class="gridContainer clearfix">
  <div id="logo"><a href="../../index.html"><img src="../../image/logo.png" alt="漢川草廬" /></a></div>
  
  <div id="search">  
      <script type="text/javascript">
		googleSearch();
	</script>
  </div>
   
 <div id="nav">
  <nav id="main-nav" role="navigation">
  <!-- Sample menu definition -->
  <ul id="main-menu" class="sm sm-blue">
  <script type="text/javascript">
				MenuItems();
			</script>
   </ul>
  </nav>
</div>
   
 <div id="main">
   <div role="navigation" id="foo" class="nav-collapseL">
 	<h4>二十四史</h4>
 	<ul>
	<li><a href="../a01/a01.htm">史記</a></li>
      <li><a href="../a02/a02.htm">漢書</a></li>
      <li><a href="../a03/a03.htm">後漢書</a></li>
      <li><a href="../a04/a04.htm">三國志</a></li>
      <li><a href="../a05/a05.htm">晉書</a></li>
      <li><a href="../a06/a06.htm">宋書</a></li>
      <li><a href="../a07/a07.htm">南齊書</a></li>
      <li><a href="../a08/a08.htm">梁書</a></li>
      <li><a href="../a09/a09.htm">陳書</a></li>
      <li><a href="../a10/a10.htm">魏書</a></li>
      <li><a href="../a11/a11.htm">北齊書</a></li>
      <li><a href="../a12/a12.htm">周書</a></li>
      <li><a href="../a13/a13.htm">隋書</a></li>
      <li><a href="../a14/a14.htm">南史</a></li>
      <li><a href="../a15/a15.htm">北史</a></li>
      <li><a href="../a16/a16.htm">舊唐書</a></li>
      <li><a href="../a17/a17.htm">新唐書</a></li>
      <li><a href="../a18/a18.htm">舊五代史</a></li>
      <li><a href="../a19/a19.htm">新五代史</a></li>
      <li><a href="../a20/a20.htm">宋史</a></li>
      <li><a href="../a21/a21.htm">遼史</a></li>
      <li><a href="../a22/a22.htm">金史</a></li>
      <li><a href="../a23/a23.htm">元史</a></li>
      <li><a href="../a24/a24.htm">明史</a></li>
    </ul>
<!-- end .navigation --></div>

  <div role="main" class="main">
      <a href="#nav" class="nav-toggleL">Menu</a>
      <div class="feature"><h5>後漢書</h5>　　
	<span class="style9">志第二十 ‧ 郡國二</span>   
    <hr />
                  <p class="style11">潁川　汝南　梁國　沛國　陳國　魯國<br />
                  　右豫州</p>
                  <p class="style11">魏郡　鉅鹿　常山　中山　安平　河閒　清河　趙國　勃海<br />
                  　右兾州</p>
                  <p>潁川郡<span class="style7">秦置。雒陽東南五百里。</span>十七城，戶二十六萬三千四百四十，口百四十三萬六千五百一十三。</p>
                  <p>　　陽翟，禹所都。<span class="style7">汲冢書：「禹都陽城。」古史考曰「鄭厲公入櫟」，即此也。晉地道記曰去雒陽二百八十六里，屬河南。</span>有鈞臺。<span class="style7">左傳曰「夏啟有鈞臺之享」，杜預曰有鈞臺陂。帝王世記云在縣西。</span>有高氏亭。<span class="style7">左傳成十七年衞侵鄭，至高氏，杜預曰縣西南。</span>有雍氏城。<span class="style7">左傳襄十八年楚伐鄭，侵雍梁，杜預曰在縣東北。史記齊湣王十二年攻魏，楚圍雍氏。</span>　襄，有養陰里。　襄城<span class="style7">左傳定四年「盟皐鼬」，杜預曰縣東南有城皐亭。</span>有西不羹。<span class="style7">杜預曰有不羹城。</span>有汜城。<span class="style7">杜預曰在縣南。周襄王所處。</span>有汾丘。<span class="style7">左傳襄十八年楚治兵於汾，杜預曰縣東北有汾丘城。</span>有魚齒山。<span class="style7">左傳謂魚陵，杜預曰魚齒山也，在犨縣北。</span>　昆陽，有湛水。<span class="style7">左傳襄十六年，楚公子格與晉戰於湛阪。</span>　定陵，有東不羹。<span class="style7">杜預曰縣西北有不羹亭。地道記曰：「高陵山，汝水所出。」</span>　舞陽邑　郾　臨潁　潁陽　潁陰<span class="style7">左傳文九年楚伐鄭，師於狼淵，杜預曰縣西有狼陂。獻帝遣御史大夫張音奉皇帝璽綬策書，禪帝位於魏，是文帝繼王位，南巡在潁陰，有司乃為壇於潁陰。庚午，登壇，魏相國華歆跪受璽綬，以進於王。王旣受畢，降壇視燎，成禮而反。帝王世記云：「魏文皇帝登禪于曲蠡之繁陽亭，為縣曰繁昌，亦禹貢豫州之域，今許之封內，今潁川繁昌是也。」北征記曰：「城在許之南七十里。東有臺，高七丈，方五十步，臺南有壇高二丈，方三十步，即受終之壇也。」案北征記云是外黃縣繁昌城，非也。</span>有狐宗鄉，或曰古狐人亭。有岸亭。<span class="style7">史記魏哀王五年秦伐魏，走犀首岸門，徐廣曰岸亭。</span>　許<span class="style7">左傳莊二十八年楚伐鄭，鄭奔桐丘，杜預曰縣東北有桐丘城。獻帝徙都，改許昌。</span>　新汲<span class="style7">左傳文元年衞孔達侵鄭，伐綿訾及匡，杜預曰縣東北有匡城。成十七年伐鄭至曲洧，杜預曰縣治曲洧，城臨洧水。</span>　鄢陵，春秋時曰鄢。<span class="style7">春秋鄭共叔所保，故曰「克段於鄢」。又成十六年晉敗楚於鄢陵。李竒曰：「六國曰安陵。」</span>　長社，有長葛城。<span class="style7">左傳隱五年宋伐鄭，圍長葛。縣本名長葛。地道記曰：「社中樹暴長，漢改名。」</span>有向鄉。<span class="style7">左傳襄十一年諸侯師于向，杜預曰在縣東北。</span>有蜀城，有蜀津。<span class="style7">史記曰魏惠王元年韓、趙合軍伐魏蜀澤。</span>　陽城<span class="style7">帝王世記曰：「陽城有啟母冢。」</span>有嵩高山，<span class="style7">山海經謂為太室之山。禹貢有外方山，鄭玄毛詩譜云外方之山即嵩也。孟子曰「益避禹之子於箕山之陰」，注云嵩高之北。</span>洧水、潁水出。<span class="style7">晉地道記曰：「潁水出陽乾山。」</span>有鐵。有負黍聚。<span class="style7">史記曰周敬王十九年鄭伐負黍。馮敬通賦「遇許由於負黍山」也。</span>　父城，有應鄉。<span class="style7">杜預曰應國在西南。史記曰客謂周最，以應為秦王太后養地。</span>　輪氏，建初四年置。</p>
                  <p>汝南郡<span class="style7">高帝置。雒陽東南六百五十里。</span>三十七城，戶四十萬四千四百四十八，口二百一十萬七百八十八。</p>
                  <p>　　平輿，有沈亭，故國，姬姓。<span class="style7">有摯亭，見說文。</span>　新陽，侯國。　西平，有鐵。有柏亭，故柏國。　上蔡，本蔡國。　南頓，本頓國。　汝陰，本胡國。<span class="style7">杜預曰縣西北有胡城。地道記有陶丘鄉。詩所謂「汝墳」。</span>　汝陽　新息，侯國。　北宜春　㶏強，侯國。　灈陽　期思，有蔣鄉，故蔣國。　陽安，有道亭，故國。<span class="style7">杜預曰在縣南。袁山松書有朔山。魏氏春秋曰：「初平三年，分二縣置陽安都尉。」</span>　項<span class="style7">故國，左傳僖十七年魯所滅。地道記曰有公路城，袁術所築。</span>　西華　細陽　安城，侯國。有武城亭。　吳房，有棠谿亭。<span class="style7">左傳曰房國，楚靈王所滅。又楚封吳王夫概於棠谿。地道記有吳城。</span>　鮦陽，侯國。<span class="style7">皇覽曰：「縣有葛陂鄉，城東北有楚武王冢，民謂之楚王岑。永平中，葛陂城北祝里社下於土中得銅鼎，而銘曰『楚武王之冢』。民傳言秦、項、赤眉之時欲發之，輒頹壞填厭，不得發。」</span>　慎陽　慎　新蔡，有大呂亭。<span class="style7">地道記曰故呂侯國。左傳昭四年吳伐楚，入櫟，杜預曰縣東北有櫟亭。</span>　安陽，侯國。有江亭，故國，嬴姓。　富波，侯國，永元中復。　宜祿，永元中復。　朗陵，侯國。<span class="style7">左傳成六年楚拒晉桑隧，杜預曰縣東有桑里亭。</span>　弋陽，侯國。有黃亭，故黃國，嬴姓。　召陵<span class="style7">左傳昭十三年楚蔡公與子干、子晳盟于鄧，杜預曰縣西南有鄧城。</span>有陘亭。<span class="style7">左傳僖四年齊伐楚，次陘，杜預曰在縣南。蘇秦說韓宣惠王曰：「南有陘山。」</span>有安陵鄉。　征羌，侯國。有安陵亭。<span class="style7">史記无忌說魏安僖王曰：「王之使者出，過而惡安陵氏於秦。」博物記曰故安陵君也。</span>　思善，侯國。　宋，公國，周名郪丘，漢改為新郪，章帝建初四年徙宋公於此。有繁陽亭。<span class="style7">左傳襄四年楚師繁陽，杜預曰鮦陽南有繁陽亭。</span>　襃信，侯國。有賴亭，故國。<span class="style7">史記楚封王孫勝白公。杜預曰褒信縣有白亭。</span>　原鹿，侯國。<span class="style7">春秋左氏傳僖二十一年宋盟鹿上，杜預曰原鹿縣也。</span>　定潁，侯國。　固始，侯國。故寢也，光武中興更名。有寢丘。<span class="style7">史記曰楚莊王封孫叔敖子，又蒙恬破楚軍。</span>　山桑，侯國，故屬沛。有下城父聚。有垂惠聚。<span class="style7">蘇茂奔垂惠，王劉紆。</span>　城父，故屬沛，春秋時曰夷。<span class="style7">夷屬陳，左傳僖二十三年楚所取。有乾谿，在縣南。</span>有章華臺。<span class="style7">杜預曰：「章華宮在華容縣城內。」</span></p>
                  <p>梁國<span class="style7">秦碭郡，高帝改。其三縣，元和元年屬。雒陽東南八百五十里。</span>九城，戶八萬三千三百，口四十三萬一千二百八十三。</p>
                  <p>　　下邑<span class="style7">左傳哀七年築黍丘，杜預曰縣西南有黍丘亭。</span>　睢陽<span class="style7">北征記曰：「城周三十七里，南臨濊水，凡二十四門。」地道記曰：「梁孝王築城十二里，小鼓唱節杵下而和之，稱睢陽曲。」</span>本宋國閼伯墟。有盧門亭。<span class="style7">左傳桓十四年宋伐鄭，「取太宮之椽，為盧門之椽」。昭二十一年敗吳鴻口，杜預曰縣東南有鴻口亭。地道記曰：「昭二十一年『禦諸橫』，橫亭在縣南。」</span>有魚門。<span class="style7">左傳僖二十二年邾人懸公冑於魚門。</span>有陽梁聚。<span class="style7">左傳十二年楚伐宋，師楊梁，杜預曰有梁亭。僖二十八年楚子玉夢河神謂己曰「吾賜汝孟諸之麋」，杜預曰在縣東北。爾雅十藪，宋有孟諸。</span>　虞，有空桐地，有桐地，有桐亭。<span class="style7">左傳哀二十六年，宋景公死空桐。</span>有綸城，少康邑。　碭，山出文石。<span class="style7">史記曰高祖隱於芒、碭山澤巖石之閒。有陳勝墓。</span>　蒙<span class="style7">帝王世記曰有北亳，即景亳，湯所盟處。</span>有蒙澤。<span class="style7">左傳宋萬殺宋閔公於蒙澤。僖二年齊侯盟貫，杜預曰縣西北有貰城，貰字與貫字相似。</span>　穀熟，有新城。<span class="style7">左傳曰文十四年諸侯會新城。帝王世記有南亳。</span>有邳亭。<span class="style7">古邳國。</span>　鄢，故屬陳留。　寧陵，故屬陳留。<span class="style7">左傳成十六年會沙隨，杜預曰縣北有沙隨亭。</span>有葛鄉，故葛伯國。<span class="style7">杜預曰在縣東北。</span>　薄，故屬山陽所都。<span class="style7">杜預曰蒙縣西北有薄城。中有湯冢。左傳宋公子御說奔亳。其西又有微子冢。</span></p>
                  <p>沛國<span class="style7">秦泗川郡，高帝改。雒陽東南千二百里。</span>二十一城，戶二十萬四百九十五，口二十五萬一千三百九十三。</p>
                  <p>　　相<span class="style7">左傳桓十五年會於袲，杜預曰在縣西南。一名犖。</span>　蕭，本國。<span class="style7">北征記：「城周十四里，南臨汙水。」</span>　沛，有泗水亭。<span class="style7">亭有高祖碑，班固為文，見固集。地道記有許城。左傳定八年，鄭伐許。</span>　豐<span class="style7">地道記曰：「去國二百六十，州六百，雒千二十五里。」</span>西有大澤，高祖斬白蛇於此。有枌榆亭。<span class="style7">　案：前志注「枌榆社在縣東北十五里」。或鄉名，高祖里社。戴延之西征記曰：「縣西北有漢祖廟，為亭長所處。」</span>　酇<span class="style7">左傳昭四年吳伐楚入棘，杜預曰縣東北有棘亭。襄元年鄭侵宋，取犬丘，杜預曰縣東北有犬丘城。帝王世記曰「曹騰封費亭侯，縣有費亭是也。」</span>有鄍聚。<span class="style7">左傳曰「兾為不道，伐鄍三門」，服虔曰鄍，晉別都，杜預曰是虞邑，地處闕，則非此鄍矣。博物記曰：「諸侯會于鄍亭。」</span>　穀陽　譙<span class="style7">平陽邑，左傳僖二十三年楚所取。乾谿在南。</span>刺史治。<span class="style7">漢官曰去雒陽千二十里。</span>　洨，有垓下聚。<span class="style7">高祖破項羽也。</span>　蘄，有大澤鄉，陳涉起此。<span class="style7">史記曰高祖擊黥布於會甀，徐廣曰在縣西。</span>　銍　鄲　建平　臨睢，故芒，光武更名。　竹邑，侯國，故竹。　公丘，本膠國。<span class="style7">杜預曰在縣東南。</span>　龍亢<span class="style7">地道記曰左傳隱二年入向城，在縣東南。</span>　向，本國。　符離　虹<span class="style7">地道記云左傳昭八年「大蒐於紅」。</span>　太丘　杼秋，故屬梁國，有檀淵聚。<span class="style7">左傳襄二十年「盟於澶淵」。</span></p>
                  <p>陳國<span class="style7">高帝置為淮陽，章和二年改。雒陽東南七百里。</span>九城，戶十一萬二千六百五十三，口百五十四萬七千五百七十二。</p>
                  <p>　　陳<span class="style7">帝王世記曰：「庖犧氏所都，舜後所封。」左傳僖元年會於檉，杜預曰縣西北有檉城。爾雅曰：「丘上有丘曰宛丘。」陳有株邑，蓋朱襄之地。博物記曰：「邛地在縣北，防亭在焉。詩曰：『邛有旨苕，防有鵲巢。』」</span>　陽夏，有固陵聚。<span class="style7">史記高祖五年追項籍至固陵，晉灼漢書注云汝南固始縣。</span>　寧平　苦，春秋時曰相。有賴鄉。<span class="style7">伏滔北征記曰：「有老子廟，廟中有九井，水相通。」古史考曰：「有曲仁里，老子里也。」地道記曰：「城南三十里有平城。」</span>　柘　新平　扶樂　武平<span class="style7">左傳成十六年，諸侯侵陳鳴鹿，杜預曰縣西南有鹿邑。</span>　長平，故屬汝南。<span class="style7">左傳宋華氏戰于鬼閻，杜預曰縣西北有閻亭。</span>有辰亭。<span class="style7">左傳宣十一年盟辰陵，杜預曰縣東南有辰亭。</span>有赭丘城。</p>
                  <p>魯國<span class="style7">秦薛郡，高后改。本屬徐州，光武改屬豫州。</span>六城，戶七萬八千四百四十七，口四十一萬一千五百九十。</p>
                  <p>　　魯國，古奄國。<span class="style7">帝王世記曰：「黃帝生於壽丘，在魯東門之北。少昊自窮桑登帝位，窮桑在魯北，後徙曲阜。」應劭曰：「曲阜在魯城中，委曲長七八里。」左傳曰伯禽封少昊之墟。僖二十九年介葛盧舍于昌衍，杜預曰縣東南有昌平城。皇覽曰：「奄里伯公冢在城內祥舍中，民傳言魯五德奄里伯公葬其宅。」</span>有大庭氏庫。<span class="style7">杜預曰：「大庭氏，古國名，在城內，魯於其處作庫。」</span>有鐵。有闕里，孔子所居。<span class="style7">漢晉春秋曰：「鍾離意相魯，見仲尼廟頹毀，會諸生於廟中，慨然歎曰：『蔽芾甘棠，勿翦勿伐，況見聖人廟乎！』遂躬留治之。周觀輿服之在焉，自仲尼以來，莫之開也。意發視之，得古文策書，曰『亂吾書，董仲舒。治吾堂，鍾離意。璧有七，張伯盜一。』意尋案未了。而卒張伯者、治中庭，治地得六璧，上之。意曰：『此有七，何以不遂？』伯懼，探璧懷中。魯咸以為神。」意別傳曰：「意省堂有孔子小車乘，皆朽敗，意自糶俸雇漆膠之直，請魯民治之，及護几席劔履。後得甕中素書，曰『護吾履，鍾離意』。」又禮記矍相之圃亦在城中西南，近孔子廟。而仲尼墓在魯城門北便之外泗水上，去城一里。葬地蓋一頃，墓墳南北十步，東西十三步，高一丈二尺。墓前有瓴甓為祠壇，方六尺，與地平。塋中異木以百數，魯人莫能識也。皇覽曰：「孔子本無祠堂，塋中不生荊棘及刺人草。伯魚冢在孔子冢東，與孔子冢併，大小相望。子思冢在孔子冢南。」案：今墓書孫在祖前，謂此為驕孫祔。</span>有牛首亭。<span class="style7">左傳曰桓十四年宋伐鄭，取牛首。</span>有五父衢。<span class="style7">地道記曰在城東。</span>　騶，本邾國。<span class="style7">有騶山，高五里，秦始皇刻石焉。劉薈騶山記曰：「邾城在山南，去山二里。城東門外有韋賢墓，北有繹山。左傳文十三年邾遷於繹。郭璞曰繹山純石，積構連屬。城北有牙山，牙山北有唐口山，唐口山北有陽山。城北有孟軻冢焉。」</span>　蕃，有南梁水。<span class="style7">　左傳襄四年戰狐台，杜預曰縣東南有目台亭。</span>　薛，本國，<span class="style7">地道記曰：「夏車正奚仲所封，冢在城南二十里山上。」皇覽曰：「靖郭君冢在城中東南陬。孟甞君冢在城中向門東北邊。」</span>六國時曰徐州。<span class="style7">史記曰齊宣王九年與魏襄王會徐州而相王。</span>　卞，有盜泉。有郚鄉城。<span class="style7">左傳文公七年城郚，杜預曰縣南有郚鄉城。隱元年盟于蔑，杜預曰蔑，地名，縣南有姑城。襄十七年齊圍桃，杜預曰縣東南有桃墟。</span>　汶陽<span class="style7">左傳桓十二年盟曲池，杜預曰縣北有曲水亭。地道記「臨淄縣西南門曰曲門，其側有池」。案：魯桓與杞、莒盟，不往齊地，地道為妄。</span></p>
                  <p>　右豫州刺史部，郡、國六，縣、邑、侯國九十九。</p>
                  <p> 魏郡<span class="style7">高帝置。雒陽東北七百里。魏志曰：「建安十七年，割河內之蕩陰、朝歌、林慮，東郡之衞國、頓丘、東武陽、發干，鉅鹿之廮陶、曲周、南和、廣平、任城，趙國之襄國、邯鄲、易陽，以益魏郡。十八年，分置東西都尉。」</span>十五城，戶十二萬九千三百一十，口六十九萬五千六百六。</p>
                  <p>　　鄴<span class="style7">帝王世記曰：「縣西南有上司馬，殷太甲常居焉。」魏都賦注曰：「縣西北有鼓山，時時自鳴，鳴則兵。」又交谷水在縣南。案：本傳有西唐山。又鄴北太行山，西北去，亦不知山所極處，亦如東海不知水所窮盡也。</span>有故大河。有滏水。<span class="style7">魏都賦曰：「北臨漳、滏，則冬夏異沼。」注云：「水經鄴西北。滏水熱，故名滏口。」</span>有汙水，有汙城。<span class="style7">史記曰項羽破秦軍汙水上。</span>有平陽城。<span class="style7">史記曰靳歙別下平陽。</span>有武城。有九侯城。<span class="style7">徐廣曰一作「鬼侯」。與文王為紂三公。</span>　繁陽　內黃<span class="style7">左傳襄十九年會于柯，杜預曰縣東北有柯城。昭九年荀盈卒于戲陽，杜預曰縣北有戲陽城。</span>清河水出。有羛陽聚。<span class="style7">世祖破五校處。</span>有黃澤。<span class="style7">前志曰在縣西。</span>　魏　元城<span class="style7">左傳成七年會馬陵，杜預曰縣東南有地名馬陵。史記曰龐涓死處。</span>　五鹿墟，故沙鹿，<span class="style7">左傳：「沙鹿崩。」穀梁傳曰：「林屬於山曰鹿。沙，山名也。」</span>有沙亭。<span class="style7">左傳定七年盟于沙亭，杜預曰在縣東南。七年盟于瑣，晉地道記曰縣南有瑣陽城。</span>　黎陽<span class="style7">左傳定十四年會于牽，杜預曰縣東北有牽城。</span>　陰安邑。　館陶　清淵　平恩　沙，侯國。<span class="style7">魏都賦注曰有龍山。</span>　斥丘，有葛。<span class="style7">杜預曰有乾侯。魯昭公所處。</span>　武安，有鐵。<span class="style7">即臺孝威隱于縣山。</span>　曲梁，侯國，<span class="style7">左傳宣十五年敗赤狄于曲梁。</span>故屬廣平。有雞澤。<span class="style7">左傳襄三年諸侯會雞澤，杜預曰在縣西南。</span>　梁期</p>
                  <p>鉅鹿郡<span class="style7">秦置。建武十三年省廣平國，以其縣屬。雒陽北千一百里。</span>十五城，戶十萬九千五百一十七，口六十萬二千九十六。</p>
                  <p>　　廮陶有薄落亭。　鉅鹿故大鹿，有大陸澤。<span class="style7">有廣阿澤。呂氏春秋九藪趙之鉅鹿，高誘注云廣阿澤也，山海經曰大陸之水。史記紂盈鉅橋之粟。許慎云：「鉅鹿之大橋也。」鉅鹿南有棘原，章邯所軍處。前書曰沙丘臺在縣東北七十里。</span>　楊氏　鄡　下曲陽有鼓聚，故翟鼓子國。<span class="style7">杜預曰縣西南有肥累城。古肥國，白狄別種。</span>有昔陽亭。<span class="style7">左傳昭十二年晉荀吳入昔陽，杜預曰沾縣東有昔陽城。肥故都也。</span>　任　南和　廣平　斥章　廣宗　曲周　列人　廣年　平鄉　南䜌</p>
                  <p>常山國<span class="style7">高帝置。建武十三年省真定國，以其縣屬。</span>十三城，戶九萬七千五百，口六十三萬一千一百八十四。</p>
                  <p>　　元氏<span class="style7">晉地道記有石塞、三公塞。</span>　高邑，故鄗，光武更名。刺史治。<span class="style7">漢官曰去雒陽一千里。</span>有千秋亭、五成陌，<span class="style7">縣南七里。</span>光武即位於此矣。　都鄉，侯國。有鐵。　南行唐，有石臼谷。　房子，贊皇山，<span class="style7">在縣西南六十里。</span>濟水所出。<span class="style7">晉地道記有礫塞、中谷塞。</span>　平棘，有塞。　欒城<span class="style7">在平棘縣西北四十里。</span>　九門<span class="style7">史記趙武靈王出九門，如野臺以望齊、中山之境。碣石山，戰國策云在縣界。</span>　靈壽，衞水出。　蒲吾<span class="style7">史記番吾君。杜預曰晉之蒲邑也。古今注曰：「永平十年，作常山呼沱河蒲吾渠，通漕船也。」</span>　井陘　真定　上艾，故屬太原。</p>
                  <p>中山國<span class="style7">高祖置。雒陽北一千四百里。</span>十三城，戶九萬七千四百一十二，口六十五萬八千一百九十五。</p>
                  <p>　　盧奴　北平，有鐵。　毋極　新市，有鮮虞亭，故國，子姓。<span class="style7">杜預曰白狄別種。</span>　望都<span class="style7">左傳晉伐鮮虞及中人，杜預曰縣西北有中人城。晉地道記有馬安關。</span>　唐，有中人亭，<span class="style7">博物記曰：「堂關在中人西北百里，中人在縣西四十里。」列子曰：「趙襄子使新稚穆子攻翟，取左人、中人。」</span>有左人鄉。<span class="style7">帝王世記曰：「堯封唐。堯山在北，唐水西入河，南有望都山，即堯母慶都所居，相去五十里。都山一名豆山。」博物記曰：「左人，唐西北四十里。」</span>　安國　安憙，本安險，章帝更名。　漢昌，本苦陘，章帝更名。　蠡吾，侯國，故屬涿。　上曲陽，故屬常山。恒山在西北。<span class="style7">有泉水，干吉得神書。晉地道記：「自縣北行四百二十五里，恒多山阪，名飛狐口。」</span>　蒲陰，本曲逆，章帝更名。有陽城。<span class="style7">晉地道記曰：「有陽安關。陽城。蒲陽山，蒲水出也。」</span>　廣昌，故屬代郡。</p>
                  <p>安平國<span class="style7">故信都，高帝置。明帝名樂成，延光元年改。雒陽北二千里。</span>十三城，戶九萬一千四百四十，口六十五萬五千一百一十八。</p>
                  <p>　　信都，有絳水、呼沱河。　阜城，故昌城。　南宮　扶柳　下博　武邑　觀津<span class="style7">本清河下縣。決錄注曰：「孝文竇皇后父隱身漁釣，墜淵而卒。景帝立，后為太后，遣使者更填父所墜淵而葬，起大墳于縣城南，民號曰竇氏青山。」</span>　經西，有漳水，津名薄落津。<span class="style7">史記曰，趙武靈王曰：「吾國東有河、薄落之水。」</span>　堂陽，故屬鉅鹿。　武遂，故屬河閒。　饒陽，故名饒，屬涿。有無蔞亭。<span class="style7">馮異進豆粥光武。案：志有解犢侯，靈帝封。</span>　安平，故屬涿。　南深澤，故屬涿。</p>
                  <p>河閒國<span class="style7">文帝置，世祖省屬信都，和帝永元二年復故。雒陽北二千五百里。</span>十一城，戶九萬三千七百五十四，口六十三萬四千四百二十一。</p>
                  <p>　　樂成　弓高　易，故屬涿。　武垣，故屬涿。　中水，故屬涿。　鄚，故屬涿。　高陽，故屬涿。有葛城。　文安，故屬勃海。　束州，故屬勃海。　成平，故屬勃海。東平舒，故屬勃海。</p>
                  <p>清河國<span class="style7">高帝置。桓帝建和二年改為甘陵。雒陽北千二百八十里。</span>七城，戶十二萬三千九百六十四，口七十六萬四百一十八。</p>
                  <p>　　甘陵，故厝，安帝更名。　貝丘　東武成　鄃　靈，和帝永元九年復。<span class="style7">地道記曰有鳴犢河。</span>　繹幕　廣川，故屬信都。有棘津城。<span class="style7">太公呂尚困於棘津城，琅邪海曲，非此城也。案：永初元年鄧太后分置廣川王國，後王薨，國除。太后崩，還益清河。</span></p>
                  <p>趙國<span class="style7">秦邯鄲郡，高帝改名。雒陽北千一百里。</span>五城，戶三萬二千七百一十九，口十八萬八千三百八十一。</p>
                  <p>　　邯鄲<span class="style7">張華曰：「趙奢冢在邯鄲西山上，謂之馬服山。」</span>有叢臺。<span class="style7">有洪波臺。</span>　易陽<span class="style7">魏都賦曰：「溫泉毖涌而自浪。」注曰：「溫泉在易陽，世以治疾，洗百病。」</span>　襄國，本邢國，秦為信都，項羽更名。有檀臺。<span class="style7">史記曰趙成侯，魏獻榮椽，因以為檀臺。</span>有蘇人亭。　柏人　中丘<span class="style7">晉地道記曰有石門塞、燒梁關。</span></p>
                  <p>勃海郡<span class="style7">高帝置。雒陽北千六百里。</span>八城，戶十三萬二千三百八十九，口百一十萬六千五百。</p>
                  <p>　　南皮　高城，侯國。　重合，侯國。　浮陽，侯國。　東光<span class="style7">有胡蘇亭。胡蘇河之名見爾雅。</span>　章武　陽信，延光元年復。　脩，故屬信都。</p>
                  <p>　右兾州刺史部，郡、國九，縣、邑、侯國百。</p>
                  <hr />
  </div>
		 <div class="next1"><a href="109.htm">上卷</a> / <a href="a03.htm">後漢書目錄</a> / <a href="111.htm">下卷</a> /			  </div>
<!-- end .main --></div>
<!-- end #main --></div>
   <script>
      var navigation = responsiveNav("foo", {customToggle: ".nav-toggleL"});
    </script>

   <div id="footer">
    <script type="text/javascript">
		Foot();
	</script>
    </div>
<!-- end .gridContainer --></div>
</body>
</html>

