<!doctype html>
<!--[if lt IE 7]> <html class="ie6 oldie"> <![endif]-->
<!--[if IE 7]>    <html class="ie7 oldie"> <![endif]-->
<!--[if IE 8]>    <html class="ie8 oldie"> <![endif]-->
<!--[if gt IE 8]><!-->
<html lang="zh-tw">
<!--<![endif]-->
<head>
<meta charset="utf-8">
<meta name="viewport" content="width=device-width, initial-scale=1">
<title>漢川草廬-二十四史-後漢書-志第二十一‧郡國三</title>
<link href="../../css/boilerplate.css" rel="stylesheet" type="text/css">
<link href="../../css/Layout.css" rel="stylesheet" type="text/css">
<link rel="stylesheet" type="text/css" href="../../css/responsive-nav.css">
<link rel="stylesheet" type="text/css" href="../../css/styles.css">
<link rel="stylesheet" type="text/css" href="../../css/sm-blue.css">
<link rel="stylesheet" type="text/css" href="../../css/sm-core-css.css">
<link rel="stylesheet" type="text/css" href="../../css/stylesL.css">
<script src="../../script/respond.min.js"></script>
<script src="../../script/responsive-nav.js"></script>
<!-- jQuery -->
<script src="../../script/jquery.js"></script>
<!-- SmartMenus jQuery plugin -->
<script src="../../script/jquery.smartmenus.min.js"></script>
<script src="../../script/menuL2.js"></script>


<!-- SmartMenus jQuery init -->
<script type="text/javascript">
	$(function() {
		$('#main-menu').smartmenus({
			subMenusSubOffsetX: 1,
			subMenusSubOffsetY: -8
		});
	});
</script>
</head>
<body>
<header>
<table style="width:100%; max-width:800px; margin:0 auto;"><tr><td>
      <nav class="nav-collapse">
     <script type="text/javascript">
		TopItems();
	</script>
    </nav>
</td></tr></table>
    <script>
      var navigation = responsiveNav(".nav-collapse", {
        animate: true,                    // Boolean: Use CSS3 transitions, true or false
        transition: 284,                  // Integer: Speed of the transition, in milliseconds
        label: "Menu",                    // String: Label for the navigation toggle
        insert: "after",                  // String: Insert the toggle before or after the navigation
        customToggle: "",                 // Selector: Specify the ID of a custom toggle
        closeOnNavClick: false,           // Boolean: Close the navigation when one of the links are clicked
        openPos: "relative",              // String: Position of the opened nav, relative or static
        navClass: "nav-collapse",         // String: Default CSS class. If changed, you need to edit the CSS too!
        navActiveClass: "js-nav-active",  // String: Class that is added to <html> element when nav is active
        jsClass: "js",                    // String: 'JS enabled' class which is added to <html> element
        init: function(){},               // Function: Init callback
        open: function(){},               // Function: Open callback
        close: function(){}               // Function: Close callback
      });
    </script>
  </header>
<div class="gridContainer clearfix">
  <div id="logo"><a href="../../index.html"><img src="../../image/logo.png" alt="漢川草廬" /></a></div>
  
  <div id="search">  
      <script type="text/javascript">
		googleSearch();
	</script>
  </div>
   
 <div id="nav">
  <nav id="main-nav" role="navigation">
  <!-- Sample menu definition -->
  <ul id="main-menu" class="sm sm-blue">
  <script type="text/javascript">
				MenuItems();
			</script>
   </ul>
  </nav>
</div>
   
 <div id="main">
   <div role="navigation" id="foo" class="nav-collapseL">
 	<h4>二十四史</h4>
 	<ul>
	<li><a href="../a01/a01.htm">史記</a></li>
      <li><a href="../a02/a02.htm">漢書</a></li>
      <li><a href="../a03/a03.htm">後漢書</a></li>
      <li><a href="../a04/a04.htm">三國志</a></li>
      <li><a href="../a05/a05.htm">晉書</a></li>
      <li><a href="../a06/a06.htm">宋書</a></li>
      <li><a href="../a07/a07.htm">南齊書</a></li>
      <li><a href="../a08/a08.htm">梁書</a></li>
      <li><a href="../a09/a09.htm">陳書</a></li>
      <li><a href="../a10/a10.htm">魏書</a></li>
      <li><a href="../a11/a11.htm">北齊書</a></li>
      <li><a href="../a12/a12.htm">周書</a></li>
      <li><a href="../a13/a13.htm">隋書</a></li>
      <li><a href="../a14/a14.htm">南史</a></li>
      <li><a href="../a15/a15.htm">北史</a></li>
      <li><a href="../a16/a16.htm">舊唐書</a></li>
      <li><a href="../a17/a17.htm">新唐書</a></li>
      <li><a href="../a18/a18.htm">舊五代史</a></li>
      <li><a href="../a19/a19.htm">新五代史</a></li>
      <li><a href="../a20/a20.htm">宋史</a></li>
      <li><a href="../a21/a21.htm">遼史</a></li>
      <li><a href="../a22/a22.htm">金史</a></li>
      <li><a href="../a23/a23.htm">元史</a></li>
      <li><a href="../a24/a24.htm">明史</a></li>
    </ul>
<!-- end .navigation --></div>

  <div role="main" class="main">
      <a href="#nav" class="nav-toggleL">Menu</a>
      <div class="feature"><h5>後漢書</h5>　　
	<span class="style9">志第二十一 ‧ 郡國三</span>   
    <hr />
                  <p>　<span class="style11">陳留　東郡　東平　任城　泰山　濟北　山陽　濟陰<br />
                  右兖州</span></p>
                  <p class="style11">　東海　琅邪　彭城　廣陵　下邳<br />
                  右徐州</p>
                  <p>陳留郡<span class="style7">武帝置。雒陽東五百三十里。</span>十七城，戶十七萬七千五百二十九，口八十六萬九千四百三十三。</p>
                  <p>　　陳留，有鳴鴈亭。<span class="style7">左傳成十六年衞伐鄭鳴鴈，杜預曰在雍丘縣西北。陳留志曰：「有桐陵亭，古桐丘。」</span>　浚儀，本大梁。<span class="style7">帝王世記曰：「禹避商均浚儀。」晉地道記：「儀封人，此縣也。」通俗文曰「渠在浚儀，曰莨蕩」也。</span>　尉氏<span class="style7">陳留志曰：「有陵樹鄉，北有澤，澤有天子菀囿，有秦樂廄，漢諸帝以馴養猛獸。」</span>　雍丘，本杞國。<span class="style7">陳留志曰：「城內有神井，能興霧雹。」案：徐齊民北征記曰：「有呂祿臺，高七丈。有酈生祠。」曹植禹廟讚曰：「有禹祠，植移于其城，城本名杞城。」</span>　襄邑，有滑亭。<span class="style7">左傳莊三年次于滑，杜預曰在縣西北。</span>有承匡城。<span class="style7">地道記曰在縣西。左傳文十一年會晉郤缺于承匡。有桐門亭，有黃門亭。襄元年會鄫，杜預曰縣東南有鄫城。</span>　外黃<span class="style7">左傳「惠公季年，敗宋師于黃」，杜預曰宋邑，縣東有黃城。</span>有葵丘聚，齊桓公會此。城中有曲棘里。<span class="style7">左傳昭二十五年「宋公佐卒曲棘」。</span>有繁陽城。　小黃<span class="style7">漢舊儀曰：「高祖母起兵時死縣北，為作陵廟於小黃。」</span>　東昬<span class="style7">陳留志曰：「故戶牖鄉有陳平祠。」</span>　濟陽<span class="style7">有武父鄉。左傳桓十二年「盟于武父」，杜預曰縣東北有武父城。縣東南有戎城。縣都鄉有行宮，光武生。</span>　平丘，有臨濟亭，田儋死此。有匡。<span class="style7">匡人之亭，曹公破袁術處。</span>有黃池亭。<span class="style7">陳留志云：「黃亭在封丘。」左傳哀十三年盟黃池，杜預曰在封邱縣南。傳曰「吳囚子服景伯以還，及戶牖」，然即黃池在戶牖西。或以為外黃縣東溝，非也。</span>　封丘<span class="style7">博物記有狄溝，即敗狄于長丘是也。</span>有桐牢亭，或曰古蟲牢。<span class="style7">左傳成五年諸侯會蟲牢。陳留志：「有鞠亭，古鞠居。」</span>　酸棗<span class="style7">左傳鄭太叔至于廩延，杜預曰縣北有延津。襄五年會城棣，杜預曰縣西南有棣城。東有地烏巢，曹公破袁紹處。陳留志曰：「城內有韓王故宮闕。」</span>　長垣，侯國。有匡城。<span class="style7">陳留志曰：「孔子圍此。」北征記城周三里。左傳僖十五年會牡丘，次于匡，杜預曰匡在縣西南。昭十三年會平丘，杜預曰縣西南有平丘城。</span>有蒲城。<span class="style7">左傳成九年會于蒲，杜預曰在縣西南。史記曰孔子自匡過蒲。陳留志云「有子路祠。」</span>有祭城。<span class="style7">杜預曰鄭祭封人仲邑。陳留志曰：「有蘧伯玉墓及祠。」又西南有宛亭。左傳僖二十八年衞人盟宛濮，杜預曰近濮水。</span>　己吾，有大棘鄉。<span class="style7">左傳宣二年鄭破宋師大棘，杜預曰在襄邑縣南。</span>有首鄉。<span class="style7">左傳僖五年齊侯會于首止，杜預曰在襄邑東南，有首鄉。</span>　考城，故菑，<span class="style7">陳留志曰：「古戴國地名。」杜預曰：「戴在外黃東南。」爾雅曰：「木立死曰菑。」呂氏春秋：「草鬱即為菑。」</span>章帝更名。故屬梁。<span class="style7">陳留志曰：「有箕子祠。有穀亭。古句瀆之丘。」案本傳有蒲亭。</span>　圉，故屬淮陽。有高陽亭。<span class="style7">陳留志曰：「有萬人聚，王邑破翟義積尸處。」前書「今高陽」。文穎曰：「高陽，聚邑名，在縣西。」</span>　扶溝，故屬淮陽。</p>
                  <p>東郡<span class="style7">秦置。去雒陽八百餘里。</span>十五城，戶十三萬六千八十八，口六十萬三千三百九十三。</p>
                  <p>　　濮陽，古昆吾國，<span class="style7">杜預曰古衞也。帝王世記曰：「顓頊自窮桑徙商丘。」左傳曰「衞，顓頊之墟」，杜預曰帝丘，昆吾氏因之，故曰昆吾之墟，縣城內有顓頊冢。皇覽曰：「冢在城門外廣陽里中。」博物記曰：「桑中在其中。」</span>春秋時曰濮。有鹹城，或曰古鹹國。<span class="style7">左傳僖十三年同會于鹹。</span>有清丘。<span class="style7">左傳曰宣十二年盟清丘，杜預曰縣東南。</span>有鉏城。　燕，本南燕國。有雍鄉。<span class="style7">謝沈書曰，赤眉攻雍鄉。</span>有胙城，古胙國。有平陽亭。<span class="style7">左傳哀十六年「衞侯飲孔悝酒於平陽」。</span>有瓦亭。<span class="style7">左傳曰定八年會于瓦，杜預曰縣東北。</span>有桃城。<span class="style7">史記曰春申君說秦曰「王又舉甲拔桃入邢」是也。</span>　白馬，有韋鄉。<span class="style7">杜預曰：「縣東南有韋城。古豕韋氏之國」。</span>　頓丘<span class="style7">皇覽曰「帝嚳冢在城南臺陰野中」是也。</span>　東阿<span class="style7">左傳桓十年會于桃丘，杜預曰縣東南有桃城。襄十四年孫林父敗衞侯于阿澤，杜預曰縣西南大澤。魏志有渠丘山。</span>有清亭。<span class="style7">左傳隱四年「遇于清」是也。</span>　東武陽，濕水出。　，范有秦亭。<span class="style7">左傳莊三十一年「築臺于秦」。地道記在縣西北。</span>　臨邑，有沛廟。　博平　聊城，有夷儀聚。<span class="style7">左傳僖元年「邢遷于夷儀」。</span>有聶戚。<span class="style7">左傳曰「聊攝以東」。</span>　發干　樂平，侯國。故清，章帝更名。　陽平，侯國。有莘亭。<span class="style7">杜預注傳曰衞作新臺在縣北。衞殺公子伋之地，故曰「待諸莘」。</span>有岡成城。<span class="style7">秦封蔡澤為岡成君，未詳。</span>　衞，公國。本觀故國，姚姓，光武更名。有河牧城。<span class="style7">左傳文元年會于戚，鄭救晉中行氏，晉敗鄭鐵，杜預曰戚城南有鐵丘。</span>有竿城。<span class="style7">前書故發干城。</span>　穀城，春秋時小穀。<span class="style7">左傳莊三十二年「城小穀」，杜預曰城中有管仲井。又傳曰埋長狄榮如首於周首之北門，杜預曰縣東北有周首亭。</span>有巂下聚。<span class="style7">左傳僖二十六年追齊師至酅，杜預曰縣西有地名酅下。皇覽曰：「縣東十五里有項羽冢。」</span></p>
                  <p>東平國<span class="style7">故梁，景帝分為濟東國，宣帝改。雒陽東九百七十五里。</span>七城，戶七萬九千一十二，口四十四萬八千二百七十。</p>
                  <p>　　無鹽，本宿國，任姓。<span class="style7">左傳昭二十五年臧會奔郈，杜預曰縣東南有郈鄉亭。</span>有章城。<span class="style7">古國。左傳莊三十年，齊取鄣。</span>　東平陸，六國時曰平陸。有闞亭。<span class="style7">左傳桓十一年會于闞，杜預曰在須昌縣東南。有闞城，博物記云即此亭是。</span>有堂陽亭。<span class="style7">故縣，後省。</span>　富成　章　壽張，春秋曰良，漢曰壽良，光武改曰壽張。有堂聚，故聚屬東郡。<span class="style7">地道記曰：「有蚩尤祠，狗城。」皇覽曰：「蚩尤冢在縣闞鄉城中，高七丈。」</span>　須昌，故屬東郡。<span class="style7">杜預曰：「須句，古國，在西北。」</span>有致密城，古中都。有陽穀城。<span class="style7">左傳僖三年會陽穀，杜預曰在縣北。</span>　寧陽，故屬泰山。</p>
                  <p>任城國<span class="style7">章帝元和元年，分東平為任城。雒陽東千一百里。</span>三城，戶三萬六千四百四十二，口十九萬四千一百五十六。</p>
                  <p>　　任城，本任國。有桃聚。<span class="style7">光武破龐萌於桃鄉。</span>　亢父<span class="style7">左傳襄十三年「取邿」，杜預曰縣有邿亭。哀六年「城邾瑕」，杜預曰縣北有邾瑕城。</span>　樊</p>
                  <p>泰山郡<span class="style7">高帝置。雒陽東千四百里。</span>十二城，戶八千九百二十九，口四十三萬七千三百一十七。</p>
                  <p>　　奉高，有明堂，武帝造。<span class="style7">前書曰在縣西南四里。左傳昭八年「大蒐于紅，至于商、衞」。紅亭在縣西北，杜預曰接宋、衞也。</span>　博，有泰山廟。岱山在西北。有龜山。<span class="style7">左傳定十年齊歸龜陰之田，杜預曰田在山北。琴操孔子作龜山之操。</span>有龍鄉城。<span class="style7">左傳成二年齊圍龍，杜預曰在縣西南。史記作「隆」。又楚有蜀之役，杜預曰縣西北有蜀亭。</span>　梁甫，侯國。有菟裘聚。<span class="style7">左傳隱公「使營菟裘，吾將老焉」，杜預曰縣南有菟裘城。</span>　鉅平，侯國。有亭禪山。<span class="style7">即古所禪亭亭者也。</span>有陽關亭。<span class="style7">左傳襄十七年「師自陽關」。桓六年會于成，杜預曰縣東南。成城即孟孫之邑。</span>　嬴，有鐵。　山茌，侯國。　萊蕪，有原山，潘水出。<span class="style7">杜預曰汶水出。</span>　蓋，沂水出。<span class="style7">左傳會于防，杜預曰在縣東南，有防城。</span>　南武陽，侯國。有顓臾城。　南城，故屬東海。有東陽城。<span class="style7">呂氏春秋夏孔甲遊田于東陽萯山。左傳哀八年「克東陽」。襄十九年城武城，杜預曰南城縣。哀十四年司馬牛葬丘輿，杜預曰縣西北有輿城。</span>　費，侯國，<span class="style7">曹勝封費是酇縣費亭，非此國。</span>故屬東海。有祊亭。<span class="style7">左傳隱八年鄭歸祊，杜預曰在縣東南。閔二年莒人歸共仲及密，杜預曰縣有密如亭。</span>有台亭。<span class="style7">左傳襄十二年莒圍台，杜預曰縣南有台亭。</span>　牟，故國。</p>
                  <p>濟北國<span class="style7">和帝永元二年，分泰山置。臣昭案：濟北，前漢之舊國，此是經并泰山復分。雒陽東千一百五十里。</span>五城，戶四萬五千六百八十九，口二十三萬五千八百九十七。</p>
                  <p>　　盧<span class="style7">左傳隱三年齊鄭尋盧之盟，杜預曰今縣故城。有邾山，在縣北。成二年封銳司徒女石窌，杜預曰縣東有地名石窌。</span>有平陰城。有防門。<span class="style7">左傳襄十八年齊禦晉平陰，塹防門，杜預曰在縣北。又齊登巫山以望晉師，杜預曰在縣東北。</span>有光里。有景茲山。<span class="style7">杜預曰在縣東南。</span>有敖山。<span class="style7">左傳曰「先君獻、武廢二山」，即敖山、具山。</span>有清亭。<span class="style7">左傳哀十一年，齊伐魯及清是也。</span>有長城至東海。<span class="style7">史記蘇代說燕王曰「齊有長城、巨防」。巨防即防門。</span>　蛇丘，有遂鄉。<span class="style7">古遂國，左傳莊十三年齊人滅遂。</span>有下讙亭。<span class="style7">左傳桓三年送姜氏于讙。</span>有鑄鄉城。<span class="style7">周武王未及下車，封堯後於鑄。左傳有棘地，成公三年叔孫僑如所圍。杜預曰汶水北地有棘鄉。東觀書有芳陘山。</span>　成，本國。<span class="style7">左傳「衞師入郕」，杜預曰東平剛父縣西南有郕鄉。</span>　茌平，本屬東郡。　剛。<span class="style7">左傳哀八年齊取闡，杜預曰在縣北，有闡鄉。</span></p>
                  <p>山陽郡<span class="style7">故梁，景帝分置。雒陽東八百十一里。</span>十城，戶十萬九千八百九十八，口六十萬六千九十一。</p>
                  <p>　　昌邑，刺史治。有梁丘城。<span class="style7">左傳莊三十二年遇于梁丘，杜預曰梁丘鄉在縣西南。</span>有甲父亭。<span class="style7">杜預曰甲父，古國名，在縣東南。左傳隱十年「取防」，杜預曰縣西有防城。</span>　東緡，春秋時曰緡。<span class="style7">左傳僖二十三年齊圍緡。</span>　鉅野<span class="style7">左傳桓七年「焚咸丘」，杜預曰縣西有咸亭。</span>有大野澤。<span class="style7">春秋西狩獲麟之所。爾雅十藪，魯有大野。杜預曰縣西南有郥亭。定十三年齊伐晉之所。</span>　高平，侯國。故橐，章帝更名。<span class="style7">前漢志莽改曰高平，章帝復莽此號。左傳隱元年費伯城郎，杜預曰縣東南有郁郎亭。</span>有茅鄉城。<span class="style7">杜預曰茅鄉在昌邑西南。</span>　湖陸，故湖陵，章帝更名。<span class="style7">前漢志在王莽改曰湖陸，章帝復其號。博物記曰苟水出。地道記縣西有費亭城，魏武帝初所封。</span>　南平陽，侯國。有漆亭<span class="style7">左傳城漆。</span>有閭丘亭。<span class="style7">左傳襄二十一年「邾庶其以漆、閭丘來奔」，杜預曰縣東北有漆鄉，西北有顯閭亭。哀七年囚邾子負瑕，杜預曰縣西北有瑕丘城。</span>　方與，有武唐亭，<span class="style7">左傳桓二年盟于唐，杜預曰在西南。</span>魯侯觀魚臺。<span class="style7">春秋經隱五年矢魚于棠。</span>有泥母亭，或曰古甯母。<span class="style7">左傳僖七年盟甯母，杜預曰在縣東。三十一年臧文仲宿重館，杜預曰縣西北有重鄉城。</span>　瑕丘　金鄉<span class="style7">晉地道記曰：「縣多山，所治名金山。山北有鑿石為冢，深十餘丈，隧長三十丈，傍却入為堂三方，云得白兔不葬，更葬南山，鑿而得金，故曰金山。故冢今在。或云漢昌邑所作，或云秦時。」</span>　防東</p>
                  <p>濟陰郡<span class="style7">故梁，景帝分置。雒陽東八百里。</span>十一城，戶十三萬三千七百一十五，口六十五萬七千五百五十四。</p>
                  <p>　　定陶，本曹國，<span class="style7">郭璞曰：「城中有陶丘。」皇覽曰：「伯樂冢縣東南一里所，高四五丈。」</span>古陶，堯所居。<span class="style7">帝王世記曰：「舜陶河濵，縣西南陶丘亭是。」</span>有三鬷亭。<span class="style7">湯伐三鬷，孔安國曰今定陶。</span>　冤句，有煑棗城。<span class="style7">史記蘇秦說魏襄王曰：「大王之地，東有淮、潁、煑棗。」</span>　成陽，有堯冢、靈臺，有雷澤。<span class="style7">禹貢曰：「雷夏旣澤。」帝王世記曰：「舜耕歷山，漁雷澤，濟陰有歷山。」</span>　乘氏，侯國。<span class="style7">博物記曰古乘丘。</span>有泗水。有鹿城鄉。　句陽，有垂亭。<span class="style7">左傳隱八年遇于垂。史記无忌說魏安僖王曰：「文臺墮，垂都焚。」徐廣曰：「縣有垂亭。」</span>　鄄城　離狐，故屬東郡。　廩丘　故屬東郡。有高魚城。有運城。<span class="style7">左傳襄二十六年「齊烏餘以廩丘奔晉」，杜預曰今縣故城是。又「襲衞羊角取之」，杜預曰今縣所治城。又襲我高魚，杜預曰在縣東北。</span>　單父，侯國，故屬山陽。　成武，故屬山陽。<span class="style7">左傳隱七年「戎執凡伯於楚丘」，杜預曰在縣西南。</span>有郜城。<span class="style7">左傳隱十年「取郜」，杜預曰縣東南有郜城。地道記有秺城。</span>　己氏，故屬梁。<span class="style7">皇覽曰有平和鄉，鄉有伊尹冢。</span></p>
                  <p>　右兖州刺史部，郡、國八，縣、邑、公、侯國八十。</p>
                  <p>東海郡<span class="style7">高帝置。雒陽東千五百里。</span>十三城，戶十四萬八千七百八十四，口七十萬六千四百一十六。</p>
                  <p>　　郯，本國，刺史治。<span class="style7">博物記曰：「有勇士亭，即勇士菑丘欣。」</span>　蘭陵，有次室亭。<span class="style7">地道記曰：「故魯次室邑。」列女傳有漆室之女，或作「次室」。</span>　戚　朐<span class="style7">山海經曰：「都州在海中，一曰郁州。」郭璞曰：「在縣界。世俗傳此山在蒼梧徙來，上皆有南方樹木。」博物記：「縣東北海邊植石，秦所立之東門。」</span>有鐵。有伊盧鄉。<span class="style7">史記曰，鍾離昧家在伊盧。</span>　襄賁　昌慮，有藍鄉。<span class="style7">左傳昭三十一年邾黑肱以濫來奔，杜預曰縣所治，城東北有郳城。郳，小邾國也。</span>　承　陰平　利城　合城<span class="style7">漷水自此南至湖陸。</span>　祝其，有羽山。<span class="style7">殛鯀之山。杜預曰在縣西南。博物記曰：「東北獨居山，西南有淵水，即羽泉也，俗謂此山為懲父山。」</span>春秋時曰祝其，夾谷地。<span class="style7">左傳定十年會齊侯夾谷，孔子相。</span>　厚丘<span class="style7">左傳成九年「城中城」，杜預曰在縣西南，有中鄉城。</span>　贛榆，本屬琅邪，建初五年復。<span class="style7">左傳「齊伐莒，莒子奔紀鄣」，杜預曰縣東北有紀城。地道記曰：「海中去岸百五十步，有秦始皇碑，長一丈八尺，廣五尺，厚八尺三寸；一行十二字。潮水至加其上三丈，去則三尺見也。」</span></p>
                  <p>琅邪國<span class="style7">秦置。建武中省城陽國，以其縣屬。案本紀，永壽元年置，都尉治。雒陽東一千五百里。</span>十三城，戶二萬八百四，口五十七萬九百六十七。</p>
                  <p>　　開陽<span class="style7">杜預曰古鄅。左傳哀三年城啟陽，杜預曰開陽。</span>故屬東海，建初五年屬。　東武　琅邪<span class="style7">山海經云有琅邪臺，在勃海閒，琅邪之東。郭璞曰：「琅邪臨海邊，有山嶕嶢特起，狀如高臺。此即琅邪臺。」齊景公曰：「吾循海而南，放乎琅邪。」越絕曰：「句踐徙琅邪，起觀臺，臺周七里，以望東海。」史記曰秦始皇徙黔首三萬戶琅邪臺下。傳有勞山。</span>　東莞，有鄆亭。<span class="style7">左傳曰「公處鄆」。</span>有邳鄉。有公來山，或曰古浮來。<span class="style7">左傳隱八年盟浮來，杜預曰邳來山之閒，號曰邳來。莊九年鮑叔受管仲，及堂阜而脫之。杜預曰：「東莞蒙陰縣西北有夷吾亭，或曰鮑叔解夷吾縛於此，因以為名。」即古堂阜也，東莞後為郡。</span>　西海<span class="style7">東觀書曰有勝山。博物記：「太公呂望所出，今有東呂鄉。又釣於棘津，其浦今存。」</span>　諸<span class="style7">左傳莊二十九年「城諸」，杜預曰諸縣在城陽郡。又隱四年「莒人伐杞，取牟婁」，杜預曰縣東北有婁鄉。</span>　莒，本國，故屬城陽。<span class="style7">左傳成八年申公巫臣會渠丘公，杜預曰縣有蘧丘里。</span>有鐵。有崢嶸谷。　東安，故屬城陽。　陽都，故屬城陽。有牟臺。<span class="style7">左傳宣元年會于平州，杜預曰在縣西。</span>　臨沂，故屬東海。有叢亭。<span class="style7">左傳隱六年盟于艾，杜預曰縣東南有艾山。七年「城中丘」，杜預曰縣東北有中丘亭。博物記曰：「縣東界次睢有大叢社，民謂之食人社，即次睢之社。」</span>　即丘，侯國，故屬東海，春秋曰祝丘。　繒，侯國，故屬東海。有概亭。<span class="style7">左傳莊九年盟于蔇，杜預曰在縣北。</span>　姑幕<span class="style7">左傳昭五年「莒牟夷以牟婁及防茲來奔」，杜預曰縣東北有茲亭。博物記曰淮水入。城東南五里有公冶長墓。</span></p>
                  <p>彭城國<span class="style7">高祖置為楚，章帝改。雒陽東千二百二十里。</span>八城，戶八萬六千一百七十，口四十九萬三千二十七。</p>
                  <p>　　彭城<span class="style7">古大彭邑。北征記城西二十里有山，山有楚元王墓。伏滔北征記曰：「城北六里有山，臨泗，有宋桓魋石槨，皆青石，隱起龜龍鱗鳳之象。」</span>有鐵。　武原　傅陽，有柤水。<span class="style7">左傳襄十年滅偪陽，杜預曰即此縣也。</span>呂　留<span class="style7">西征記曰城中有張良廟。</span>梧　菑丘　廣戚，故屬沛。</p>
                  <p>廣陵郡<span class="style7">景帝置為江都，武帝更名。建武中省泗水國，以其縣屬。雒陽東一千六百四十里。</span>十一城，戶八萬三千九百七，口四十一萬百九十。</p>
                  <p>　　廣陵<span class="style7">吳王濞所都，城周十四里半。</span>有東陵亭。<span class="style7">博物記曰：「女子杜姜，左道通神，縣以為妖，閉獄桎梏，卒變形莫知所極。以狀上，因以其處為廟祠，號曰東陵聖母。」</span>　江都，有江水祠。　高郵　平安　淩，故屬泗水。　東陽，故屬臨淮。有長洲澤，吳王濞太倉在此。<span class="style7">縣多麋。博物記曰：「千千為羣，掘食草根，其處成泥，名曰麋畯。民人隨此畯種稻，不耕而穫，其收百倍。」又扶海洲上有草名蒒，其實食之如大麥，從七月稔熟，民斂穫至冬乃訖，名曰自然穀，或曰禹餘糧。</span>　射陽，故屬臨淮。<span class="style7">有梁湖。地道記曰有博支湖。</span>　鹽瀆，故屬臨淮。　輿，侯國，故屬臨淮。　堂邑，故屬臨淮。有鐵。春秋時曰堂。　海西，故屬東海。</p>
                  <p>下邳國<span class="style7">武帝置為臨淮郡，永平十五年更為下邳國。雒陽東千四百里。</span>十七城，戶十三萬六千三百八十九，口六十一萬一千八十三。</p>
                  <p>　　下邳，本屬東海。<span class="style7">戴延之西征記曰：「有沂水，自城西西南注泗，別下迴城南，亦注泗。舊有橋處，張良與黃石公會此橋。」</span>葛嶧山，本嶧陽山。<span class="style7">山出名桐，伏滔北征記曰今槃根往往而存。</span>有鐵。　徐，本國。有樓亭，或曰古蔞林。<span class="style7">杜預曰在僮縣東南。伏滔北征記曰：「縣北有大冢，徐君墓，延陵解劔之處。」</span>　僮，侯國。　睢陵　下相　淮陰<span class="style7">下鄉有南昌亭，韓信寄食處。</span>　淮浦　盱台　高山　潘旌　淮陵　取慮，有蒲姑陂。<span class="style7">左傳昭十六年齊師至蒲隧，杜預曰縣東有蒲姑陂。</span>　東成　曲陽，侯國，故屬東海。　司吾，侯國，故屬東海。　良成，故屬東海。春秋時曰良。<span class="style7">左傳昭十三年晉會吳於良。</span>　夏丘，故屬沛。</p>
                  <p>　右徐州刺史部，郡、國五，縣、邑、侯國六十二。<span class="style7">魏氏春秋曰：「初平三年，分琅邪、東海為城陽、利城、昌慮郡。建安十一年，省昌慮并東海。」</span></p>
                  <hr />
  </div>
		 <div class="next1"><a href="110.htm">上卷</a> / <a href="a03.htm">後漢書目錄</a> / <a href="112.htm">下卷</a> /			  </div>
<!-- end .main --></div>
<!-- end #main --></div>
   <script>
      var navigation = responsiveNav("foo", {customToggle: ".nav-toggleL"});
    </script>

   <div id="footer">
    <script type="text/javascript">
		Foot();
	</script>
    </div>
<!-- end .gridContainer --></div>
</body>
</html>

