<!doctype html>
<!--[if lt IE 7]> <html class="ie6 oldie"> <![endif]-->
<!--[if IE 7]>    <html class="ie7 oldie"> <![endif]-->
<!--[if IE 8]>    <html class="ie8 oldie"> <![endif]-->
<!--[if gt IE 8]><!-->
<html lang="zh-tw">
<!--<![endif]-->
<head>
<meta charset="utf-8">
<meta name="viewport" content="width=device-width, initial-scale=1">
<title>漢川草廬-二十四史-後漢書-志第二十二‧郡國四</title>
<link href="../../css/boilerplate.css" rel="stylesheet" type="text/css">
<link href="../../css/Layout.css" rel="stylesheet" type="text/css">
<link rel="stylesheet" type="text/css" href="../../css/responsive-nav.css">
<link rel="stylesheet" type="text/css" href="../../css/styles.css">
<link rel="stylesheet" type="text/css" href="../../css/sm-blue.css">
<link rel="stylesheet" type="text/css" href="../../css/sm-core-css.css">
<link rel="stylesheet" type="text/css" href="../../css/stylesL.css">
<script src="../../script/respond.min.js"></script>
<script src="../../script/responsive-nav.js"></script>
<!-- jQuery -->
<script src="../../script/jquery.js"></script>
<!-- SmartMenus jQuery plugin -->
<script src="../../script/jquery.smartmenus.min.js"></script>
<script src="../../script/menuL2.js"></script>


<!-- SmartMenus jQuery init -->
<script type="text/javascript">
	$(function() {
		$('#main-menu').smartmenus({
			subMenusSubOffsetX: 1,
			subMenusSubOffsetY: -8
		});
	});
</script>
</head>
<body>
<header>
<table style="width:100%; max-width:800px; margin:0 auto;"><tr><td>
      <nav class="nav-collapse">
     <script type="text/javascript">
		TopItems();
	</script>
    </nav>
</td></tr></table>
    <script>
      var navigation = responsiveNav(".nav-collapse", {
        animate: true,                    // Boolean: Use CSS3 transitions, true or false
        transition: 284,                  // Integer: Speed of the transition, in milliseconds
        label: "Menu",                    // String: Label for the navigation toggle
        insert: "after",                  // String: Insert the toggle before or after the navigation
        customToggle: "",                 // Selector: Specify the ID of a custom toggle
        closeOnNavClick: false,           // Boolean: Close the navigation when one of the links are clicked
        openPos: "relative",              // String: Position of the opened nav, relative or static
        navClass: "nav-collapse",         // String: Default CSS class. If changed, you need to edit the CSS too!
        navActiveClass: "js-nav-active",  // String: Class that is added to <html> element when nav is active
        jsClass: "js",                    // String: 'JS enabled' class which is added to <html> element
        init: function(){},               // Function: Init callback
        open: function(){},               // Function: Open callback
        close: function(){}               // Function: Close callback
      });
    </script>
  </header>
<div class="gridContainer clearfix">
  <div id="logo"><a href="../../index.html"><img src="../../image/logo.png" alt="漢川草廬" /></a></div>
  
  <div id="search">  
      <script type="text/javascript">
		googleSearch();
	</script>
  </div>
   
 <div id="nav">
  <nav id="main-nav" role="navigation">
  <!-- Sample menu definition -->
  <ul id="main-menu" class="sm sm-blue">
  <script type="text/javascript">
				MenuItems();
			</script>
   </ul>
  </nav>
</div>
   
 <div id="main">
   <div role="navigation" id="foo" class="nav-collapseL">
 	<h4>二十四史</h4>
 	<ul>
	<li><a href="../a01/a01.htm">史記</a></li>
      <li><a href="../a02/a02.htm">漢書</a></li>
      <li><a href="../a03/a03.htm">後漢書</a></li>
      <li><a href="../a04/a04.htm">三國志</a></li>
      <li><a href="../a05/a05.htm">晉書</a></li>
      <li><a href="../a06/a06.htm">宋書</a></li>
      <li><a href="../a07/a07.htm">南齊書</a></li>
      <li><a href="../a08/a08.htm">梁書</a></li>
      <li><a href="../a09/a09.htm">陳書</a></li>
      <li><a href="../a10/a10.htm">魏書</a></li>
      <li><a href="../a11/a11.htm">北齊書</a></li>
      <li><a href="../a12/a12.htm">周書</a></li>
      <li><a href="../a13/a13.htm">隋書</a></li>
      <li><a href="../a14/a14.htm">南史</a></li>
      <li><a href="../a15/a15.htm">北史</a></li>
      <li><a href="../a16/a16.htm">舊唐書</a></li>
      <li><a href="../a17/a17.htm">新唐書</a></li>
      <li><a href="../a18/a18.htm">舊五代史</a></li>
      <li><a href="../a19/a19.htm">新五代史</a></li>
      <li><a href="../a20/a20.htm">宋史</a></li>
      <li><a href="../a21/a21.htm">遼史</a></li>
      <li><a href="../a22/a22.htm">金史</a></li>
      <li><a href="../a23/a23.htm">元史</a></li>
      <li><a href="../a24/a24.htm">明史</a></li>
    </ul>
<!-- end .navigation --></div>

  <div role="main" class="main">
      <a href="#nav" class="nav-toggleL">Menu</a>
      <div class="feature"><h5>後漢書</h5>　　
	<span class="style9">志第二十二 ‧ 郡國四</span>   
    <hr />
                  <p>　<span class="style11">濟南　平原　樂安　北海　東萊　齊國<br />
                  右青州</span></p>
                  <p class="style11">　南陽　南郡　江夏　零陵　桂陽　武陵　長沙<br />
                  右荊州</p>
                  <p class="style11">　九江　丹陽　廬江　會稽　吳郡　豫章<br />
                  右揚州</p>
                  <p>濟南國<span class="style7">故齊，文帝分。雒陽東千八百里。</span>十城，戶七萬八千五百四十四，口四十五萬三千三百八。</p>
                  <p>　　東平陵，有鐵。有譚城。<span class="style7">故譚國。</span>有天山。　著　於陵<span class="style7">杜預曰縣西北有于亭。陳桓子以封齊公子周。</span>　臺　菅，有賴亭。<span class="style7">左傳哀六年公如賴。</span>　土鼓　梁鄒　鄒平　東朝陽<span class="style7">杜預曰縣西有崔城。</span>　歷城，有鐵。有巨里聚。<span class="style7">耿弇破費敢處。皇覽曰：「太甲有冢，在歷山上。」</span></p>
                  <p>平原郡<span class="style7">高帝置。雒陽北一千三百里。</span>九城，戶十五萬五千五百八十八，口百萬二千六百五十八。</p>
                  <p>　　平原<span class="style7">地道記曰有篤馬河。</span>　高唐，濕水出。　般　鬲，侯國。夏時有鬲君，滅浞立少康。<span class="style7">魏都賦注曰縣有蓋節淵。三齊記曰：「城南有蒲臺，高八十尺，秦始皇所頓處。在臺下縈蒲繫馬，今蒲猶縈者。」</span>　祝阿，春秋時曰祝柯。<span class="style7">左傳哀十年「取犁及轅」，杜預曰縣西有轅城。故縣，省。</span>有野井亭。<span class="style7">左傳昭二十五年「齊侯唁公于野井」，杜預曰在縣東。</span>　樂陵　濕陰　安德，侯國。　厭次，本富平，明帝更名。</p>
                  <p>樂安國<span class="style7">高帝西平昌置，為千乘，永元七年更名。雒陽東千五百二十里。</span>九城，戶七萬四千四百，口四十二萬四千七十五。</p>
                  <p>　　臨濟，本狄，安帝更名。<span class="style7">地道記曰：「狄伐衞懿公。」</span>　千乘　高菀　樂安　博昌，有薄姑城。<span class="style7">古薄姑氏，杜預曰薄姑地。</span>有貝中聚。<span class="style7">左傳齊侯田于貝丘，杜預曰縣南有地名貝丘。</span>有時水。<span class="style7">左傳莊九年「戰于乾時」，杜預曰時水在縣界，岐流，旱則竭涸，故曰乾時。　</span>蓼城，侯國。<span class="style7">杜預曰縣東北有攝城。</span>　利，故屬齊。　益，侯國，故屬北海。　壽光，故屬北海。有灌亭。<span class="style7">古灌國。</span></p>
                  <p>北海國<span class="style7">景帝置。建武十三年省菑川、高密、膠東三國，以其縣屬。</span>十八城，戶十五萬八千六百四十一，口八十五萬三千六百四。</p>
                  <p>　　劇，有紀亭，古紀國。　營陵　平壽，有斟城。<span class="style7">杜預曰有斟亭。古斟國，故縣，後省。</span>有寒亭，古寒國，浞封此。　都昌<span class="style7">左傳莊元年齊遷紀之鄑城。地道記曰鄑城在縣西。</span>　安丘，有渠丘亭。<span class="style7">地道記曰有渠丘城。</span>　淳于，永元九年復。有密鄉。<span class="style7">左傳隱二年紀莒盟密。故密鄉，在縣東北，後省。</span>　平昌，侯國，故屬琅邪。有蔞鄉。<span class="style7">左傳昭五年「莒牟夷以牟婁及防、茲來奔」，杜預曰縣西南有防亭。</span>　朱虛，侯國，故屬琅邪，永初元年屬。<span class="style7">左傳莊元年齊遷紀郚，杜預曰朱虛縣東南有郚城。鄭志曰：「有小泰山，公玉帶曰岐伯令黃帝封東泰山，即此山也。」</span>　東安平，故屬菑川。六國時曰安平。有酅亭。<span class="style7">故兆。左傳莊三年「紀季以酅入於齊」。地道紀有羌頭山。</span>　高密，侯國。　昌安，侯國，安帝復。　夷安，侯國，安帝復。　膠東，侯國。　即墨，侯國。有棠鄉。<span class="style7">左傳襄六年圍棠，杜預曰棠國也。</span>　壯武，安帝復。<span class="style7">故夷國。左傳隱元年紀伐夷。</span>　下密，安帝復。　挺<span class="style7">地道記曰：「奚養澤在西，幽州藪。有萊山，萊王祠。」</span>　觀陽</p>
                  <p>東萊郡<span class="style7">高帝置。雒陽三千一百二十八里。</span>十三城，戶十萬四千二百九十七，口四十八萬四千三百九十三。</p>
                  <p>　　黃<span class="style7">地道記曰：「縣東二百三十里至海中，連岑有土道，秦始皇登此山，列二碑，東二百三十里有始皇、漢武帝二碑。」</span>　牟平　惤，侯國。<span class="style7">地道記曰有百枝萊君祠。三齊記曰：「南有蹲犬山，山似犬蹲，有神，劉寵出西都，經此山，山犬吠之，寵曰『山神謂我人也』。」</span>　曲成，侯國。<span class="style7">前書禱萬里沙，在縣。</span>　掖，侯國。有過鄉。<span class="style7">故過國。</span>　當利，侯國。　東牟，侯國。　昌陽　盧鄉　長廣，故屬琅邪。　黔陬，侯國，故屬琅邪。有介亭。<span class="style7">左傳襄二十四年「伐莒，侵介根」，杜預曰縣東北計基城。號介國。</span>　葛盧，有尤涉亭。　不其，侯國，故屬琅邪。<span class="style7">三齊記曰：「鄭玄敎授不其山，山下生草大如䪥，葉長一尺餘，堅刃異常，土人名曰康成書帶。」</span></p>
                  <p>齊國<span class="style7">秦置。雒陽東千八百里。</span>六城，戶六萬四千四百一十五，口四十九萬一千七百六十五。</p>
                  <p>　　臨菑，本齊，刺史治。<span class="style7">爾雅十藪，齊有海隅，郭璞曰海濵廣斥。左傳齊戍葵丘，杜預曰在縣西。皇覽曰：「呂尚冢在縣城南，去縣十餘里，在齊桓公冢南。菑水南桓公冢西北有晏嬰冢。」孟子注曰：「南小山，曰牛山。」博物記曰縣西有袁婁。</span>　西安，有棘里亭。<span class="style7">杜預曰在縣東。陳桓子封子山。</span>有蘧丘里，古渠丘。　昌國　臨朐，有三亭，古郱邑。<span class="style7">左傳莊元年齊所徙，杜預曰在縣東南。應劭曰伯氏邑也。地道記曰有石高山。</span>　廣　般陽，故屬濟南。</p>
                  <p>　右青州刺史部，郡、國六，縣六十五。</p>
                  <p>南陽郡<span class="style7">秦置。雒陽南七百里。</span>三十七城，戶五十二萬八千五百五十一，口二百四十三萬九千六百一十八。</p>
                  <p>　　宛，本申伯國。<span class="style7">荊州記曰：「郡城周三十六里。」博物記有申亭。南都賦注曰有玉池、澤陂。</span>有南就聚。有瓜里津。<span class="style7">東觀書鄧奉拒光武瓜里。</span>有夕陽聚。<span class="style7">袁山松書曰：「賈復從擊鄧奉，追至夕陽聚。」</span>有東武亭。　冠軍，邑。　葉，有長山，曰方城。<span class="style7">杜預曰方城山在縣南。屈完曰「楚國方城以為城」。皇覽曰：「縣西北去城三里葉公諸梁冢，近縣祠之，曰葉君丘。」</span>有卷城。<span class="style7">左傳昭二十五年楚子使季然郭卷。</span>　新野，有東鄉，故新都。<span class="style7">王莽封也。</span>有黃郵聚。<span class="style7">吳漢破秦豐地。</span>　章陵，故舂陵，世祖更名。<span class="style7">古今注曰：「建武十八年，使中郎將耿遵築城。」</span>有上唐鄉。<span class="style7">前志曰故唐國。下江兵，荊州軍。</span>　西鄂<span class="style7">有精山，朱儁破孫夏。山海經曰：「有豐山，神耕父處之，常遊清泠之淵，出入有光，見即其國為敗。有九鍾焉，是知霜鳴。」郭璞曰：「清泠水在西鄂縣山上，神來時水赤光耀，今有屋祠也。霜降則鍾鳴，故言知也。物有自然感應，而不可為也。」南都賦注：「耕父，旱鬼也。」皇覽曰王子朝冢在縣西。</span>　雉<span class="style7">博物記曰滍水出。</span>　魯陽，有魯山。<span class="style7">前志曰古魯縣。南都賦注：「有堯山，封劉累，立堯祠。」</span>有牛蘭累亭。<span class="style7">謝沈書云牛蘭山也。</span>　犨　堵陽　博望　舞陰，邑。　比陽　復陽，侯國。有杏聚。　平氏　桐柏，大復山，淮水出。<span class="style7">前書曰在縣南。荊州記曰：「桐柏淮源涌發，其中潛流三十里，東出大復山南，山南有淮源廟。」博物記曰：「有陽山，出紫草。」</span>有宜秋聚。<span class="style7">伯升見下江兵。</span>　棘陽<span class="style7">荊州記曰東北百里有謝城。</span>有藍鄉。<span class="style7">伯升襲甄阜處。</span>有黃淳聚。<span class="style7">又伯升攻梁丘賜。杜預曰蓼國在東南。前志蓼國湖陽是。</span>　湖陽，邑。<span class="style7">荊州記曰：「樊重母畏雷，為石室避之，悉以文石為階，今存。」</span>　隨<span class="style7">古隨國。</span>　西，有斷蛇丘。<span class="style7">即銜珠之蛇也。杜預曰有賴亭。左傳僖十五年齊伐厲，在縣北。帝王世記曰：「神農氏起列山，謂列山氏，今隨厲鄉是也。」荊州記曰：「縣北界有重山，山有一穴，云是神農所生。又有周迴一頃二十畝地，外有兩重塹，中有九井。相傳神農旣育，九井自穿，汲一井則衆井動，即此地為神農社，年常祠之。」</span>　育陽，邑。有小長安。<span class="style7">漢軍為甄阜所破處。</span>有東陽聚。<span class="style7">朱祐破張成處。</span>　涅陽　陰　酇　鄧，有鄾聚。<span class="style7">左傳桓九年楚師圍鄾。</span>　山都，侯國。　酈，侯國。<span class="style7">荊州記曰：「縣北八里有菊水，其源旁悉芳菊，水極甘馨。又中有三十家，不復穿井，仰飲此水，上壽百二十三十，中壽百餘，七十者猶以為夭。漢司空王暢、太傅袁隗為南陽令，縣月送三十餘石，飲食澡浴悉用之。太尉胡廣父患風羸，南陽恒汲飲此水，疾遂瘳。此菊莖短花大，食之甘美，異於餘菊。廣又收其實，種之京師，遂處處傳植之。」</span>　穰　朝陽<span class="style7">南都賦陂澤有鉗盧，注曰在縣。</span>　蔡陽，侯國。<span class="style7">襄陽耆舊傳曰：「有松子亭，下有神陂，中多魚，人捕不可得。」南都賦所稱。</span>　安衆，侯國。<span class="style7">博物記曰：「有土魯山，出紫石英。」</span>　筑陽，侯國。有涉都鄉。<span class="style7">杜預曰穀國在縣北。博物記曰今穀亭。荊州記曰：「縣北四里有開林山，西北有䪥山。」</span>　武當，有和成聚。<span class="style7">荊州記曰：「縣有女思山，南二百里。有武當。」</span>　順陽，侯國，故博山。有須聚。　成都　襄鄉　南鄉　丹水，故屬弘農。<span class="style7">南鄉、丹水二縣有商城，張儀與楚商於之地。</span>有章密鄉。有三戶亭。<span class="style7">左傳哀四年晉執蠻子畀楚師。</span>　析，故屬弘農，故楚白羽邑。<span class="style7">左傳昭十八年「許遷于白羽。」</span>有武關，在縣西。<span class="style7">南都賦曰武關在其西，文穎曰去縣百七十里。</span>有豐鄉城。<span class="style7">左傳哀四年「司馬起豐、析」。荊州記曰：「縣有龍淵，深不測。縣北有馬頭山。」</span></p>
                  <p>南郡<span class="style7">秦置。雒陽南一千五百里。</span>十七城，戶十六萬二千五百七十，口七十四萬七千六百四。</p>
                  <p>　　江陵<span class="style7">史記曰楚熊渠立長子康為句亶王，張瑩曰今江陵也。皇覽曰：「孫叔敖冢在城中白土里。」</span>有津鄉。<span class="style7">左傳莊十九年楚子大敗於津。荊州記曰：「縣東三里餘有三湖，湖東有水，名萇谷，又西北有小城名曰冶父，左傳曰：『莫敖縊于荒谷，羣帥囚于冶父。』縣北十餘里有紀南城，楚王所都。東南有郢城，子囊所城。」史記蘇秦說楚威王：「楚東有夏州。」左傳楚莊伐陳，鄉取一人以歸，謂之夏州。今夏口城有洲，名夏口。</span>　巫，西有白帝城。<span class="style7">郭璞曰有巫山。</span>　秭歸，本國。<span class="style7">杜預曰夔國。荊州記曰：「縣北一百里有屈平故宅，方七頃，累石為屋基，今其地名樂平。宅東北六十里有女須廟。」</span>　中盧，侯國。<span class="style7">襄陽耆舊傳曰：「古盧戎也。縣西山中有一道，漢時常有數百匹馬出其中，馬形皆小，似巴、滇馬。三國時陸遜攻襄陽，又值此穴中有數十匹馬出，遜載還建業。蜀使來，有五部兵家滇池者，識其馬色，云亡父所乘，對之流涕。」荊州記云：「是析縣馬頭山。又縣南十五里有疏水，東流注沔。水中有物如馬，甲如鮮鯉，射不可入。七八月中好在磧上自曝，膝頭似虎掌爪。小兒不知，欲取弄戲，便殺人。或曰，生得者，摘其鼻，厭可小，小便名為木盧。」</span>　編，有藍口聚。<span class="style7">下江兵所據。左傳鬬緡以權叛，楚遷於那處，杜預曰：縣東南有那口城。</span>　當陽<span class="style7">杜預曰縣東南有權城。楚武王所剋。荊州記曰：「縣東南有麥城，城東有廬城，沮水西有磨城，伍子胥造此二城以攻麥城。」</span>　華容，侯國。雲夢澤在南。<span class="style7">杜預曰州國在縣東南。枝江縣有雲夢城，江夏安陸縣東南有雲夢城，或曰華容縣東南亦有雲夢。巴丘湖，江南之雲夢也。爾雅十藪，楚有雲夢，郭璞曰巴丘湖是也。</span>　襄陽，有阿頭山。<span class="style7">岑彭破張楊。襄陽耆舊傳曰：「縣西九里有方山，父老傳云交甫所見游女處，此山之下曲隈是也。」荊州記曰：「襄陽舊楚之北津，從襄陽渡江，經南陽，出方關，是周、鄭、晉、衞之道，其東津經江夏，出平睾關，是通陳、蔡、齊、宋之道。」</span>　邔，侯國。有犂丘城。<span class="style7">朱祐禽秦豐蘇嶺山。</span>　宜城，侯國。<span class="style7">杜預曰縣西舊羅國，後徙枝江。</span>　鄀，侯國，永平元年復。<span class="style7">左傳楚文王伐黃，還及湫，杜預曰縣東南有湫城。</span>　臨沮，侯國。有荊山。<span class="style7">山海經曰：「其陽多鐵，其陰多赤金，其中多牛。」荊州記曰：「西北三十里有清谿，谿北即荊山，首曰景山，即卞和抱璞之處。」南都賦注曰：「漢水至荊山，東別流，為滄浪之水。」</span>　枝江，侯國。本羅國。有丹陽聚。<span class="style7">史記曰秦、齊破楚屈匄，遂取丹陽。</span>　夷道<span class="style7">荊州記曰縣西北有宜陽山，東南有羊腸山。</span>　夷陵，有荊門，<span class="style7">岑彭破田戎處。</span>虎牙山。<span class="style7">荊州記曰：「荊門，江南；虎牙，江北。虎牙有文如齒牙，荊門上合下開。」</span>　州陵<span class="style7">史記楚考烈王納州于秦。</span>　很山，故屬武陵。</p>
                  <p>江夏郡<span class="style7">高帝置。雒陽南千五百里。</span>十四城，戶五萬八千四百三十四，口二十六萬五千四百六十四。</p>
                  <p>　　西陵　西陽　軑，侯國。<span class="style7">杜預曰：「古䢵國，在東南，有䢵城。」</span>　鄳<span class="style7">史記曰无忌說魏安僖王曰「秦不敢攻冥阨之塞」，徐廣云即此縣也。</span>　竟陵，侯國。有鄖鄉。<span class="style7">左傳桓十一年「鄖人軍蒲騷」。</span>有章山，本內方。<span class="style7">荊州記曰：「山高三十丈，周迴百餘里。」縣東有臼水。左傳楚公子比為王次魚陂，杜預曰在縣西北。</span>　雲杜<span class="style7">杜預曰縣東南有鄖城，故國。</span>　沙羡　邾<span class="style7">地道記曰：「楚滅邾，徙其君此城。」</span>　下雉　蘄春，侯國。　鄂　平春，侯國。　南新市，侯國。<span class="style7">　案本傳有離鄉聚、綠林。</span>　安陸</p>
                  <p>零陵郡<span class="style7">武帝置。雒陽南三千三百里。</span>十三城，戶二十一萬二千二百八十四，口百萬一千五百七十八。</p>
                  <p>　　泉陵　零陵，陽朔山，湘水出。<span class="style7">羅含湘中記曰：「有營水，有洮水，有灌水，有祁水，有宜水，有舂水，有烝水，有耒水，有米水，有淥水，有連水，有瀏水，有溈水，有汨水，有資水，皆注湘。」</span>　營道，南有九疑山。<span class="style7">舜之所葬。郭璞山海經注曰：「其山九谿皆相似，故曰九疑。」湘州營陽郡記曰：「山下有舜祠，故老相傳，舜登九疑。」</span>　營浦<span class="style7">營陽郡記曰：「縣南三里餘有舜南巡止宿處，今立廟。」</span>　泠道<span class="style7">有舂陵鄉。</span>　洮陽　都梁，有路山。　夫夷，侯國，故屬長沙。　始安，侯國。<span class="style7">始安郡記曰縣東有駮樂山，東有遼山。</span>　重安，侯國，故鍾武，永建三年更名。　湘鄉　昭陽，侯國。<span class="style7">荊州記，縣東有余水，傍有漁父廟。</span>　烝陽，侯國，故屬長沙。</p>
                  <p>桂陽郡<span class="style7">高帝置。上領山。在雒陽南三千九百里。</span>十一城，戶十三萬五千二十九，口五十萬一千四百三。</p>
                  <p>　　郴，有客嶺山。<span class="style7">湘中記曰：「項籍徙義帝於郴而害之，今有義陵祠。又縣南十數里有馬嶺山，山有仙人蘇耽壇。」荊州記曰：「城南六里縣西北有溫泉，其下流有數十畝田，常十二月下種，明年三月新穀便登，一年三熟。」</span>　便　耒陽，有鐵。　陰山　南平　臨武　桂陽　含洭　湞陽，有苲領山。<span class="style7">始興郡記有吳山。</span>　曲江<span class="style7">始興郡記縣北有臨沅山。</span>　漢寧，永和元年置。</p>
                  <p>武陵郡<span class="style7">秦昭王置，名黔中郡，高帝五年更名。雒陽南二千一百里。先賢傳曰：「晉代太守趙厥問主簿潘京曰：『貴郡何以名武陵？』京曰：『鄙郡本名義陵，在辰陽縣界，與夷相接，為所攻破，光武時移東出，遂得見全，先識易號。傳曰「止戈為武，高平曰陵」，於是改名焉。』」臣昭案：前書本名武陵，不知此對何據而出。荊州記曰：「郡社中木麃樹，是光武種至今也。」</span>十二城，戶四萬六千六百七十二，口二十五萬九百一十三。</p>
                  <p>　　臨沅<span class="style7">荊州記曰：「縣南臨沅水，水源出牂牁且蘭縣，至郡界分為五谿，故云五谿蠻。」</span>　漢壽，故索，陽嘉三年更名，刺史治。<span class="style7">漢官儀曰去雒陽三千里。</span>　孱陵<span class="style7">魏氏春秋曰：「劉備在荊州所都，改曰公安。」</span>　零陽　充　沅陵，先有壺頭山。<span class="style7">馬援軍度處。有松梁山，山有石，開處數十丈，其上名曰天門。</span>　辰陽　酉陽　遷陵　鐔成　沅南，建武二十六年置。　作唐</p>
                  <p>長沙郡<span class="style7">秦置。雒陽南二千八百里。</span>十三城，戶二十五萬五千八百五十四，口百五萬九千三百七十二。</p>
                  <p>　　臨湘　攸　荼陵　安城　酃<span class="style7">荊州記曰：「有酃湖，周迴三里。取湖水為酒，酒極甘美。」湘東記曰：「縣西南母山，周迴四百里。」</span>　湘南，侯國。衡山在東南。<span class="style7">郭璞曰：「山別名岣嶁。」湘中記曰：「衡山有玉牒，禹案其文以治水。遙望衡山如陣雲，沿湘千里，九向九背，迺不復見。」</span>　連道　昭陵　益陽<span class="style7">荊州記曰：「縣南十里有平岡，岡有金井數百，淺者四五尺，深者不測。俗傳云有金人以杖撞地，輒便成井。」</span>　下雋　羅<span class="style7">帝王世記曰：「有黃陵亭。」湘中記亦云二妃之神。劉表為之立碑。</span>　醴陵<span class="style7">荊州記曰：「縣東四十里有大山，山有三石室，室中有石床石臼。父老相傳，昔有道士學仙此室，即合金沙之臼。」</span>　容陵</p>
                  <p>　右荊州刺史部，郡七，縣、邑、侯國百一十七。<span class="style7">魏氏春秋：「建安二十四年，吳分巫、秭歸為固陵郡。二十五年，分南郡之巫、秭歸、夷陵、臨沮並房陵、上庸、西城七縣為新城郡。」</span></p>
                  <p> 九江郡<span class="style7">秦置。雒陽東一千五百里。</span>十四城，戶八萬九千四百三十六，口四十三萬二千四百二十六。</p>
                  <p>　　陰陵　壽春<span class="style7">漢官云刺史治，去雒陽千三百里，與志不同。</span>　浚遒<span class="style7">左傳哀十二年會吳于橐皐，杜預曰在縣東南。案宋均傳，縣有唐后二山。</span>　成德　西曲陽　合肥，侯國。　歷陽，侯國，刺史治。　當塗，有馬丘聚，徐鳳反於此。<span class="style7">帝王世記曰：「禹會諸侯塗山。」皇覽曰：「楚大夫子思冢在縣東山鄉西，去縣四十里。子思造芍陂。」</span>　全椒　鍾離，侯國。　阜陵　下蔡，故屬沛。<span class="style7">左傳成七年吳入州來，杜預曰下蔡縣。</span>　平阿，故屬沛。有塗山。<span class="style7">應劭云山在當塗。左傳「穆有塗山之會」。</span>　義成，故屬沛。</p>
                  <p>丹陽郡<span class="style7">秦鄣郡，武帝更名。雒陽東二千一百六十里。建安十三年，孫權分新都郡。</span>十六城，戶十三萬六千五百一十八，口六十三萬五百四十五。</p>
                  <p>　　宛陵　溧陽　丹陽　故鄣<span class="style7">秦鄣郡所治。吳興記曰：「中平二年，分縣南置安吉縣。光和末，張角亂，此鄉守險助國，漢嘉之，故立縣。中平二年，又分立原鄉縣。」</span>　於潛　涇　歙<span class="style7">山海經曰三天子鄣山在閩西海北，郭璞曰在縣東，今謂之玉山。魏氏春秋有安勒烏邪山。</span>　黝<span class="style7">魏氏春秋有林歷山。</span>　陵陽<span class="style7">陵陽子明得仙於此縣山，故以為名。</span>　蕪湖，中江在西。<span class="style7">左傳襄三年楚子伐吳，剋鳩茲，杜預曰在縣之東。</span>　秣陵<span class="style7">其地本名金陵，秦始皇改。建安十六年，孫權改曰建業。十七年，城石頭。</span>南有牛渚。　湖熟，侯國。　句容江乘　春穀　石城</p>
                  <p>廬江郡<span class="style7">文帝分淮南置。建武十三年省六安國，以其縣屬。雒陽東一千七百里。</span>十四城，戶十萬一千三百九十二，口四十二萬四千六百八十三。</p>
                  <p>　　舒，有桐鄉。<span class="style7">古桐國。左傳昭五年吳敗楚鵲岸，杜預曰縣有鵲尾渚。</span>　雩婁，侯國。　尋陽<span class="style7">有置馬亭，劉勳士衆散處。</span>南有九江，東合為大江。<span class="style7">釋慧遠廬山記略曰：「山在尋陽南，南濵宮亭湖，北對小江，山去小江三十餘里。有匡俗先生者，出殷周之際，隱遯潛居其下，受道於仙人而共嶺，時謂所止為仙人之廬而命焉。其山大嶺凡七重，圓基，周迴垂五百里。其南嶺臨宮亭湖，下有神廟。七嶺會同，莫升之者。東南有香爐山，其上氛氳若香煙。西南中石門前有雙闕，壁立千餘仞，而瀑布流焉。其中鳥獸草木之美，靈藥芳林之竒，所稱名代。」豫章舊志：「匡俗字君平，夏禹之苗裔也。」</span>　潛<span class="style7">左傳曰昭三十一年「吳人侵楚伐夷，侵潛、六，楚沈尹戍帥師救潛」是也。潛有天柱山。</span>　臨湖，侯國。　龍舒，侯國。　襄安　晥，有鐵。　居巢，侯國。<span class="style7">皇覽曰：「范增冢在郭東。又庭中亞父井，吏民皆祭亞父於居巢庭上，長吏初視事，皆祭而後從政，後更造祠於東。」廣志曰有二大湖。</span>　六安國。<span class="style7">皇覽曰皐陶冢在縣。</span>　蓼侯國。　安豐，有大別山。<span class="style7">左傳昭二十三年吳敗諸侯之師于雞父，杜預曰縣南有雞備亭。</span>　陽泉，侯國。<span class="style7">廣志曰有陽泉湖。</span>　安風，侯國。</p>
                  <p>會稽郡<span class="style7">秦置。本治吳，立郡吳，乃移山陰。雒陽東三千八百里。</span>十四城，戶十二萬三千九十，口四十八萬一千一百九十六。</p>
                  <p>　　山陰<span class="style7">越絕曰：「句踐小城山陰是也。稷山者，句踐齋戒臺。」吳越春秋曰：「句踐築城已成，怪山自至。怪山者，琅耶海中山也。一夕自來，故名怪山。」</span>會稽山在南，上有禹冢。<span class="style7">山海經曰：「會稽之山四方，上多金玉，下多砆石。」郭璞曰有禹井。越絕曰有重山，句踐葬大夫種。</span>有浙江。<span class="style7">郭璞注山海經曰江出歙縣玉山。</span>　鄮　烏傷<span class="style7">越絕曰：「有常山，古聖所采藥，高且神。」英雄交爭記曰：「初平三年，分縣南鄉為長山縣。」</span>　諸暨<span class="style7">越絕曰，興平二年分立吳寧縣。</span>　餘暨<span class="style7">越絕曰西施之所出。謝承書有涉屋山。魏都賦注有蕭山，潘水出焉。</span>　太末<span class="style7">左傳謂姑蔑。初平三年，分立新安縣。建安四年，孫氏分立豐安縣。二十三年，立遂昌縣。東陽記：「縣龍丘山有九石，特秀林表，色丹白，遠望盡如蓮花。龍丘萇隱居於此，因以為名。其峰際復有巖穴，外如牎牖，中有石林。巖前有一桃樹，其實甚甘，非山中自有，莫知誰植。」</span>　上虞<span class="style7">漢末分南鄉立始寧縣。</span>　剡　餘姚　句章<span class="style7">山海經曰：「餘句之山，無草木，多金玉。」郭璞曰：「山在餘姚南，句章北，故二縣因以為名。」句踐欲遷吳王於甬東，韋昭曰縣東洲。</span>　鄞　章安，故治閩越地，光武更名。<span class="style7">晉太康記曰本鄞縣南之迴浦鄉，章帝章和元年立。未詳。</span>　永寧，永和三年以章安縣東甌鄉為縣。　東部，侯國。</p>
                  <p>吳郡<span class="style7">順帝分會稽置。雒陽東三千二百里。</span>十三城，戶十六萬四千一百六十四，口七十萬七百八十二。</p>
                  <p>　　吳，本國。<span class="style7">越絕曰：「吳大城，闔閭所造，周四十七里二百一十步二尺。又有伍子胥城，居巢城。昌門外闔閭冢虎丘。穹隆，赤松子所取赤石脂也，去縣二十里。有麋湖，欐谿城。又石城，闔閭置美人山。虞山，巫咸山。」皇覽曰：「縣東門外孫武冢。又要離冢，縣西南。」</span>震澤在西，後名具區澤。<span class="style7">爾雅十藪，吳越之閒有具區，郭璞曰縣南太湖也。中有包山，山下有洞庭，穴道潛行水底，去無所不通，號為地脈。越絕書曰「湖周三萬六千頃」。又有大雷山，小雷山，周處風土記曰舜漁澤之所。臣昭案：此僻在成陽是也。又吳伐越，敗之夫椒，杜預曰太湖中椒山是也。</span>　海鹽<span class="style7">案今計偕簿，縣之故治，順帝時陷而為湖，今謂為當湖。大旱湖竭，城郭之處可識。</span>　烏程<span class="style7">左傳襄三年楚伐吳至於衡山，杜預曰在縣南。或云丹陽縣之橫山，去鳩茲不遠，子重所至也。吳興記曰：「縣西北卞山有項籍祠。興平二年，太守許貢奏分縣為永縣。」</span>　餘杭<span class="style7">顧夷曰：「秦始皇至會稽經此，立為縣。」史記曰，始皇臨浙江，水波惡，乃西百二十里，從狹中渡。徐廣曰餘杭也。臣昭案：始皇所過乃在錢塘、富春，豈近餘杭之界乎？</span>　毗陵，季札所居。北江在北。<span class="style7">越絕曰：「縣南城，古淹地。上湖中冢者，季子冢也。名延陵墟。」皇覽曰暨陽鄉。</span>　丹徒<span class="style7">春秋曰朱方。</span>　曲阿　由拳<span class="style7">左傳曰越敗吳於檇李，杜預曰縣南醉李城也。干寶搜神記曰：「秦始皇東巡，望氣者云『五百年後，江東有天子氣。』始皇至，令囚徒十萬人掘汙其地，表以惡名，故改之曰由拳縣。」</span>　安<span class="style7">越絕曰：「有西岑冢，越王孫開所立，以備春申君，使其子守之，子死遂葬城中。」</span>　富春　陽羨，邑。<span class="style7">郭璞曰：「縣有張公山，洞密有二堂。」</span>　無錫，侯國。<span class="style7">史記曰：「春申君城故吳墟，以自為都邑。」城在無錫。皇覽曰：「吳王太伯冢在吳縣北梅里聚，去城十里。太伯始所居地名句吳。」臣昭案：無錫縣東皇山有太伯冢，民世修敬焉。去墓十里有舊宅、井猶存。臣昭以為即宅為置廟，不如皇覽所說也。越絕曰：「縣西龍尾陵道，春申君初封吳所造。」臣昭案：今見在，自是山名，非築陵道。</span>　婁</p>
                  <p>豫章郡<span class="style7">高帝置。雒陽南二千七百里。</span>二十一城，戶四十萬六千四百九十六，口百六十六萬八千九百六。<span class="style7">豫章記曰：「新吳、上蔡、永脩縣，並中平中立。豫章縣，建安立。上蔡民分徙此地，立名上蔡。」</span></p>
                  <p>　　南昌<span class="style7">豫章記曰：「江、淮唯此縣及吳、臨湘三縣是令。」</span>　建城<span class="style7">此地立名上蔡者。豫章記曰：「縣有葛鄉，有石炭二頃，可燃以爨。」</span>　新淦　宜春　廬陵<span class="style7">興平元年，孫策分立廬陵郡。</span>　贛，有豫章水。　雩都　南野，有臺領山。　南城　鄱陽，有鄱水。黃金采。<span class="style7">建安十五年，孫權分立鄱陽郡，治縣。</span>　歷陵，有傅昜山。　餘汗　鄡陽　彭澤　彭蠡，澤在西。　柴桑　艾<span class="style7">左傳哀二十年吳公子慶忌所居。</span>　海昬，侯國。<span class="style7">在昌邑城。豫章記曰：「城東十三里，縣列江邊，名慨口，出豫章大江之口也。昌邑王每乘流東望，輒憤慨而還，故謂之慨口。」</span>　平都，侯國，故安平。　石陽　臨汝，永元八年置。　建昌，永元十六年分海昬置。</p>
                  <p>　右揚州刺史部，郡六，縣、邑、侯國九十二。</p>
                  <hr />
  </div>
		 <div class="next1"><a href="111.htm">上卷</a> / <a href="a03.htm">後漢書目錄</a> / <a href="113.htm">下卷</a> /			  </div>
<!-- end .main --></div>
<!-- end #main --></div>
   <script>
      var navigation = responsiveNav("foo", {customToggle: ".nav-toggleL"});
    </script>

   <div id="footer">
    <script type="text/javascript">
		Foot();
	</script>
    </div>
<!-- end .gridContainer --></div>
</body>
</html>

