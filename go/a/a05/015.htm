<!doctype html>
<!--[if lt IE 7]> <html class="ie6 oldie"> <![endif]-->
<!--[if IE 7]>    <html class="ie7 oldie"> <![endif]-->
<!--[if IE 8]>    <html class="ie8 oldie"> <![endif]-->
<!--[if gt IE 8]><!-->
<html lang="zh-tw">
<!--<![endif]-->
<head>
<meta charset="utf-8">
<meta name="viewport" content="width=device-width, initial-scale=1">
<title>漢川草廬-二十四史-晉書-卷十五‧志第五</title>
<link href="../../css/boilerplate.css" rel="stylesheet" type="text/css">
<link href="../../css/Layout.css" rel="stylesheet" type="text/css">
<link rel="stylesheet" type="text/css" href="../../css/responsive-nav.css">
<link rel="stylesheet" type="text/css" href="../../css/styles.css">
<link rel="stylesheet" type="text/css" href="../../css/sm-blue.css">
<link rel="stylesheet" type="text/css" href="../../css/sm-core-css.css">
<link rel="stylesheet" type="text/css" href="../../css/stylesL.css">
<script src="../../script/respond.min.js"></script>
<script src="../../script/responsive-nav.js"></script>
<!-- jQuery -->
<script src="../../script/jquery.js"></script>
<!-- SmartMenus jQuery plugin -->
<script src="../../script/jquery.smartmenus.min.js"></script>
<script src="../../script/menuL2.js"></script>


<!-- SmartMenus jQuery init -->
<script type="text/javascript">
	$(function() {
		$('#main-menu').smartmenus({
			subMenusSubOffsetX: 1,
			subMenusSubOffsetY: -8
		});
	});
</script>
</head>
<body>
<header>
<table style="width:100%; max-width:800px; margin:0 auto;"><tr><td>
      <nav class="nav-collapse">
     <script type="text/javascript">
		TopItems();
	</script>
    </nav>
</td></tr></table>
    <script>
      var navigation = responsiveNav(".nav-collapse", {
        animate: true,                    // Boolean: Use CSS3 transitions, true or false
        transition: 284,                  // Integer: Speed of the transition, in milliseconds
        label: "Menu",                    // String: Label for the navigation toggle
        insert: "after",                  // String: Insert the toggle before or after the navigation
        customToggle: "",                 // Selector: Specify the ID of a custom toggle
        closeOnNavClick: false,           // Boolean: Close the navigation when one of the links are clicked
        openPos: "relative",              // String: Position of the opened nav, relative or static
        navClass: "nav-collapse",         // String: Default CSS class. If changed, you need to edit the CSS too!
        navActiveClass: "js-nav-active",  // String: Class that is added to <html> element when nav is active
        jsClass: "js",                    // String: 'JS enabled' class which is added to <html> element
        init: function(){},               // Function: Init callback
        open: function(){},               // Function: Open callback
        close: function(){}               // Function: Close callback
      });
    </script>
  </header>
<div class="gridContainer clearfix">
  <div id="logo"><a href="../../index.html"><img src="../../image/logo.png" alt="漢川草廬" /></a></div>
  
  <div id="search">  
      <script type="text/javascript">
		googleSearch();
	</script>
  </div>
   
 <div id="nav">
  <nav id="main-nav" role="navigation">
  <!-- Sample menu definition -->
  <ul id="main-menu" class="sm sm-blue">
  <script type="text/javascript">
				MenuItems();
			</script>
   </ul>
  </nav>
</div>
   
 <div id="main">
   <div role="navigation" id="foo" class="nav-collapseL">
 	<h4>二十四史</h4>
 	<ul>
	<li><a href="../a01/a01.htm">史記</a></li>
      <li><a href="../a02/a02.htm">漢書</a></li>
      <li><a href="../a03/a03.htm">後漢書</a></li>
      <li><a href="../a04/a04.htm">三國志</a></li>
      <li><a href="../a05/a05.htm">晉書</a></li>
      <li><a href="../a06/a06.htm">宋書</a></li>
      <li><a href="../a07/a07.htm">南齊書</a></li>
      <li><a href="../a08/a08.htm">梁書</a></li>
      <li><a href="../a09/a09.htm">陳書</a></li>
      <li><a href="../a10/a10.htm">魏書</a></li>
      <li><a href="../a11/a11.htm">北齊書</a></li>
      <li><a href="../a12/a12.htm">周書</a></li>
      <li><a href="../a13/a13.htm">隋書</a></li>
      <li><a href="../a14/a14.htm">南史</a></li>
      <li><a href="../a15/a15.htm">北史</a></li>
      <li><a href="../a16/a16.htm">舊唐書</a></li>
      <li><a href="../a17/a17.htm">新唐書</a></li>
      <li><a href="../a18/a18.htm">舊五代史</a></li>
      <li><a href="../a19/a19.htm">新五代史</a></li>
      <li><a href="../a20/a20.htm">宋史</a></li>
      <li><a href="../a21/a21.htm">遼史</a></li>
      <li><a href="../a22/a22.htm">金史</a></li>
      <li><a href="../a23/a23.htm">元史</a></li>
      <li><a href="../a24/a24.htm">明史</a></li>
    </ul>
<!-- end .navigation --></div>

  <div role="main" class="main">
      <a href="#nav" class="nav-toggleL">Menu</a>
      <div class="feature"><h5>晉書</h5>　　<span class="style9">卷十五 ‧ 志第五</span>　<span class="style11">地理下</span>
    <hr />
    <p class="style15">青州　徐州　荊州　揚州　交州　廣州</p>
    <p>青州。案禹貢為海岱之地，舜置十二牧，則其一也。舜以青州越海，又分為營州，則遼東本為青州矣。周禮：「正東曰青州。」蓋取土居少陽，其色為青，故以名也。春秋元命包云：「虛危流為青州。」漢武帝置十三州，因舊名，歷後漢至晉不改。州統郡國六，縣三十七，戶五萬三千。</p>
<p>　　齊國<span class="style7">秦置郡，漢以為國。景帝以為北海郡。統縣五，戶一萬四千。</span>臨淄　西安<span class="style7">有棘里亭。</span>東安平<span class="style7">女水出東北。</span>廣饒　昌國<span class="style7">樂毅所封。</span></p>
<p>　　濟南郡<span class="style7">漢置。統縣五，戶五千。或云魏平蜀，徙其豪將家於濟河北，故改為濟岷郡。而太康地理志無此郡名，未之詳。</span>平壽<span class="style7">古國。寒浞封此。</span>下密<span class="style7">有三石祠。</span>膠東<span class="style7">侯國。</span>即墨<span class="style7">有天山祠。</span>祝阿</p>
    <p>　　樂安國<span class="style7">漢置。統縣八，戶一萬一千。</span>高苑　臨濟<span class="style7">有蚩尤祠。</span>愽昌<span class="style7">有薄姑祠。</span>利益<span class="style7">侯相。</span>蓼城<span class="style7">侯國。</span>鄒　壽光<span class="style7">古斟灌氏所封國。</span>東朝陽</p>
    <p>　　城陽郡<span class="style7">漢置，屬北海，自魏至晉，分北海而立焉。郡統縣十，戶一萬二千。</span>莒<span class="style7">故莒子國。</span>姑幕<span class="style7">古薄姑氏國。</span>諸　昌安　淳于<span class="style7">故淳于公國。</span>東武　高密<span class="style7">漢改為郡。</span>壯武　黔陬　平昌</p>
    <p>　　東萊國<span class="style7">漢置郡。統縣六，戶六千五百。</span>掖<span class="style7">侯相。</span>當利<span class="style7">侯國。</span>廬鄉　曲城　黃<span class="style7">有萊山、松林萊君祠。</span>惤<span class="style7">侯國。有百支萊王祠。</span></p>
    <p>　　長廣郡<span class="style7">咸寧三年置。統縣三，戶四千五百。</span>不其<span class="style7">侯國。</span>長廣　挺</p>
    <p>　　惠帝元康十年，又置平昌郡。又分城陽之黔陬、壯武、淳于、昌安、高密、平昌、營陵、安丘、大、劇、臨朐十一縣為高密國。自永嘉喪亂，青州淪沒石氏。東萊人曹嶷為刺史，造廣固城，後為石季龍所滅。季龍末，遼西段龕自號齊王，據青州。慕容恪滅趙，剋青州。苻氏平燕，盡有其地。及苻氏敗後，刺史苻朗以州降。朝廷置幽州，以別駕辟閭渾為刺史，鎮廣固。隆安四年，為慕容德所滅，遂都之，是為南燕，復改為青州。德以并州牧鎮陰平，幽州刺史鎮發干，徐州刺史鎮莒城，青州刺史鎮東萊，兗州刺史鎮梁父。慕容超移青州於東萊郡，後為劉裕所滅，留長史羊穆之為青州刺史，築東陽城而居之。自元帝渡江，於廣陵僑置青州。至是始置北青州，鎮東陽城，以僑立州為南青州。而後省南青州，而北青州直曰青州。</p>
    <p>徐州。案禹貢海岱及淮之地，舜十二牧，則其一也。於周入青州之域。春秋元命包云：「天氐流為徐州。」蓋取舒緩之義，或云因徐丘以立名。秦兼天下，以置泗水、薛、琅邪三郡。楚漢之際，分置東陽郡。漢又分置東海郡，改泗水為沛，改薛為魯，分沛置楚國，以東陽屬吳國。景帝改吳為江都，武帝分沛、東陽置臨淮郡，改江都為廣陵。及置十三州，以其地為徐州，統楚國及東海、琅邪、臨淮、廣陵四郡。宣帝改楚為彭城郡，後漢改為彭城國，以沛郡之廣戚縣來屬，改臨淮為下邳國。及太康元年，復分下邳屬縣在淮南者置臨淮郡，分琅邪置東莞郡。州凡領郡國七，縣六十一，戶八萬一千二十一。</p>
    <p>　　彭城國<span class="style7">漢以為郡。統縣七，戶四千一百二十一。</span>彭城<span class="style7">故殷伯太彭國。</span>留<span class="style7">張良所封。</span>廣戚　傅陽　武原　呂　梧</p>
    <p>　　下邳國<span class="style7">漢置為臨淮郡。統縣七，戶七千五百。</span>下邳<span class="style7">葛嶧山在西，古嶧陽也。韓信為楚王，都之。</span>淩良城<span class="style7">侯相。</span>睢陵　夏丘　取慮　僮</p>
    <p>　　東海郡<span class="style7">漢置。統縣十二，戶一萬一千一百。</span>郯<span class="style7">故郯子國。</span>祝其<span class="style7">羽山在縣之西。</span>朐　襄賁　利城　贛榆　原丘　蘭陵　承　昌慮　合鄉　戚</p>
    <p>　　琅邪國<span class="style7">秦置郡。統縣九，戶二萬九千五百。</span>開陽<span class="style7">侯相。</span>臨沂　陽都　繒　即丘　華　費<span class="style7">魯季氏邑。</span>東安　蒙陰<span class="style7">山在西南。</span></p>
    <p>　　東莞郡<span class="style7">太康中置。統縣八，戶一萬。</span>東莞<span class="style7">故魯鄆邑。</span>朱虛　營陵<span class="style7">尚父呂望所封。</span>安丘<span class="style7">故莒渠丘父封邑。</span>蓋　臨朐<span class="style7">有海水祠。</span>劇　廣</p>
    <p>　　廣陵郡<span class="style7">漢置。統縣八，戶八千八百。</span>淮陰　射陽　輿　海陵<span class="style7">有江海會祠。</span>廣陵　鹽瀆　淮浦　江都<span class="style7">有江水祠。</span></p>
    <p>　　臨淮郡<span class="style7">漢置，章帝以合下邳，太康元年復立。統縣十，戶一萬。</span>盱眙　東陽　高山　贅其　潘旌　高郵　淮陵　司吾　下相　徐</p>
    <p>　　太康十年，以青州城陽郡之莒、姑幕、諸、東武四縣屬東莞。元康元年，分東海置蘭陵郡。七年，又分東莞置東安郡，分臨淮置淮陵郡，以堂邑置堂邑郡。永嘉之亂，臨淮、淮陵並淪沒石氏。元帝渡江之後，徐州所得惟半，乃僑置淮陽、陽平、濟陰、北濟陰四郡。又琅邪國人隨帝過江者，遂置懷德縣及琅邪郡以統之。是時，幽、冀、青、并、兗五州及徐州之淮北流人相帥過江淮，帝並僑立郡縣以司牧之。割吳郡之海虞北境，立郯、朐、利城、祝其、原丘、西隰、襄賁七縣，寄居曲阿，以江乘置南東海、南琅邪、南東平、南蘭陵等郡，分武進立臨淮、淮陵、南彭城等郡，屬南徐州，又置頓丘郡屬北徐州。明帝又立南沛、南清河、南下邳、南東莞、南平昌、南濟陰、南濮陽、南太平、南泰山、南濟陽、南魯等郡，以屬徐、兗二州，初或居江南，或居江北，或以兗州領州。郗鑒都督青兗二州諸軍事、兗州刺史，加領徐州刺史，鎮廣陵。蘇峻平後，自廣陵還鎮京口。又於漢故九江郡界置鍾離郡，屬南徐州，江北又僑立幽、冀、青、并四州。穆帝時，移南東海七縣出居京口。義熙七年，始分淮北為北徐州，淮南但為徐州，統彭城、沛、下邳、蘭陵、東莞、東安、琅邪、淮陽、陽平、濟陰、北濟陰十一郡，以盱眙立盱眙郡，統考城、直瀆、陽城三縣，又分廣陵界置海陵、山陽二郡。後又以幽冀合徐州，青州并合兗州。</p>
    <p>荊州。案禹貢荊及衡陽之地，舜置十二牧，則其一也。周禮：「正南曰荊州。」春秋元命包云：「軫星散為荊州。」荊，強也，言其氣躁強。亦曰警也，言南蠻數為寇逆，其人有道後服，無道先強，常警備也。又云取名於荊山。六國時，其地為楚。及秦，取楚鄢郢為南郡，又取巫中地為黔中郡，以楚之漢北立南陽郡，滅楚之後，分黔中為長沙郡。漢高祖分長沙為桂陽郡，改黔中為武陵郡，分南郡為江夏郡。武帝又分長沙為零陵郡。及置十三州，因舊名為荊州，統南郡、南陽、零陵、桂陽、武陵、長沙、江夏七郡。後漢獻帝建安十三年，魏武盡得荊州之地，分南郡以北立襄陽郡，又分南陽西界立南鄉郡，分枝江以西立臨江郡。及敗於赤壁，南郡以南屬吳，吳後遂與蜀分荊州。於是南郡、零陵、武陵以西為蜀，江夏、桂陽、長沙三郡為吳，南陽、襄陽、南鄉三郡為魏。而荊州之名，南北雙立。蜀分南郡，立宜都郡，劉備沒後，宜都、武陵、零陵、南郡四郡之地悉復屬吳。魏文帝以漢中遺黎立魏興、新城二郡，明帝分新城立上庸郡。孫權分江夏立武昌郡，又分蒼梧立臨賀郡，分長沙立衡陽、湘東二郡。孫休分武陵立天門郡，分宜都立建平郡。孫皓分零陵立始安郡，分桂陽立始興郡，又分零陵立邵陵郡，分長沙立安成郡。荊州統南郡、武昌、武陵、宜都、建平、天門、長沙、零陵、桂陽、衡陽、湘東、邵陵、臨賀、始興、始安十五郡，其南陽、江夏、襄陽、南鄉、魏興、新城、上庸七郡屬魏之荊州。及武帝平吳，分南郡為南平郡，分南陽立義陽郡，改南鄉為順陽郡，又以始興、始安、臨賀三郡屬廣州，以揚州之安成郡來屬。州統郡二十二，縣一百六十七，戶三十五萬七千五百四十八。</p>
    <p>　　江夏郡<span class="style7">漢置。統縣七，戶二萬四千。</span>安陸<span class="style7">橫尾山在東北，古之陪尾山。</span>雲杜<span class="style7">故雲子國。</span>曲陵　平春　鄳　竟陵<span class="style7">章山在東北，古之內方山。</span>南新市</p>
    <p>　　南郡<span class="style7">漢置。統縣十一，戶五萬五千。</span>江陵<span class="style7">故楚都。</span>編<span class="style7">有雲夢官。</span>當陽　華容　鄀<span class="style7">故鄀子國。</span>枝江<span class="style7">故羅國。</span>旌陽　州陵<span class="style7">楚嬖人州侯所邑。</span>監利　松滋　石首</p>
    <p>　　襄陽郡<span class="style7">魏置。統縣八，戶二萬二千七百。</span>宜城<span class="style7">故鄢也。</span>中廬　臨沮<span class="style7">荊山在東北。</span>邔　襄陽<span class="style7">侯相。</span>山都　鄧城　鄾</p>
    <p>　　南陽國<span class="style7">秦置郡。統縣十四，戶二萬四千四百。</span>宛　西鄂<span class="style7">侯相。</span>雉　魯陽<span class="style7">公國相。</span>犨　淯陽<span class="style7">公國相。</span>愽望<span class="style7">公國相。</span>堵陽　葉<span class="style7">侯相。有長城山，號曰方城。</span>舞陰<span class="style7">公國相。</span>比陽<span class="style7">公國相。</span>涅陽　冠軍　酈</p>
    <p>　　順陽郡<span class="style7">太康中置。統縣八，戶二萬一百。</span>酇　順陽　南鄉　丹水　武當<span class="style7">侯相。</span>陰　筑陽　析</p>
    <p>　　義陽郡<span class="style7">太康中置。統縣十二，戶一萬九千。</span>新野<span class="style7">侯相。</span>穰　鄧<span class="style7">故鄧侯國。</span>蔡陽　隨<span class="style7">故隨國。</span>安昌　棘陽　厥　西　平氏<span class="style7">桐柏山在南。</span>義陽　平林　朝陽</p>
    <p>　　新城郡<span class="style7">魏置。統縣四，戶一萬五千二百。</span>房陵　綏陽　昌魏　沶鄉</p>
    <p>　　魏興郡<span class="style7">魏置。統縣六，戶一萬二千。</span>晉興　安康　西城　錫　長利　洵陽</p>
    <p>　　上庸郡<span class="style7">魏置。統縣六，戶一萬一千四百四十八。</span>上庸<span class="style7">侯相。</span>安富　北巫　武陵　上廉　微陽</p>
    <p>　　建平郡<span class="style7">吳、晉各有建平郡，太康元年合。統縣八，戶一萬三千二百。</span>巫　北井　秦昌　信陵　興山　建始　秭歸<span class="style7">故楚子國。</span>沙渠</p>
    <p>　　宜都郡<span class="style7">吳置。統縣三，戶八千七百。</span>夷陵　夷道　佷山</p>
    <p>　　南平郡<span class="style7">吳置，以為南郡，太康元年改曰南平。統縣四，戶七千。</span>作唐　孱陵　南安　江安</p>
    <p>　　武陵郡<span class="style7">漢置。統縣十，戶一萬四千。</span>臨沅　龍陽　漢壽　沅陵　黚陽　酉陽　鐔城　沅南　遷陵　舞陽</p>
    <p>　　天門郡<span class="style7">吳置。統縣五，戶三千一百。</span>零陽　漊中　兖　臨澧　澧陽</p>
    <p>　　長沙郡<span class="style7">漢置。統縣十，戶三萬三千。</span>臨湘　攸　下儁　醴陵　劉陽　建寧　吳昌　羅　蒲沂　巴陵</p>
    <p>　　衡陽郡<span class="style7">吳置，故屬長沙。統縣九，戶二萬三千。</span>湘鄉　重安　湘南　湘西　烝陽　衡山　連道　新康　益陽</p>
    <p>　　湘東郡<span class="style7">吳置，故屬長沙。統縣七，戶一萬九千五百。</span>酃　茶陵　臨烝　利陽　陰山　新平　新寧</p>
    <p>　　零陵郡<span class="style7">漢置。統縣十一，戶二萬五千一百。</span>泉陵<span class="style7">有香茅，云古貢之以縮酒。</span>祁陽　零陵　營浦　洮陽　永昌　觀陽　營道　舂陵　泠道　應陽<span class="style7">東界有鼻墟，云象所封。</span></p>
    <p>　　邵陵郡<span class="style7">吳置。統縣六。戶一萬二千。</span>邵陵　都梁　夫夷　建興　邵陽　高平</p>
    <p>　　桂陽郡<span class="style7">漢置。統縣六，戶一萬一千二百。</span>郴<span class="style7">項羽封義帝之邑。</span>耒陽　便　臨武　晉寧　南平</p>
    <p>　　武昌郡<span class="style7">吳置。統縣七，戶一萬四千三百。</span>武昌<span class="style7">故東鄂也。楚子熊渠封中子紅於此。</span>柴桑<span class="style7">有湓口關。</span>陽新　沙羨<span class="style7">有夏口，對沔口，有津。</span>沙陽　鄂<span class="style7">有新興、馬頭鐵官</span>官陵</p>
    <p>　　安成郡<span class="style7">吳置。統縣七，戶三千。</span>平都　宜春　新諭　永新　安復　萍鄉　廣興</p>
    <p>　　惠帝分桂陽、武昌、安成三郡立江州，以新城、魏興、上庸三郡屬梁州，又分義陽立隨郡，分南陽立新野郡，分江夏立竟陵郡。懷帝又分長沙、衡陽、湘東、零陵、邵陵、桂陽及廣州之始安、始興、臨賀九郡置湘州。時蜀亂，又割南郡之華容、州陵、監利三縣別立豐都，合四縣置成都郡，為成都王潁國，居華容縣。愍帝建興中，併還南郡，亦併豐都於監利。元帝渡江，又僑立新興、南河東二郡。穆帝時，又分零陵立營陽郡，以義陽流人在南郡者立為義陽郡。又以廣州之臨賀、始興、始安三郡及江州之桂陽，益州之巴東，合五郡來屬，以長沙、衡陽、湘東、零陵、邵陵、營陽六郡屬湘州。桓溫又分南郡立武寧郡。安帝又僑立南義陽、東義陽、長寧三郡。義熙十三年，省湘州，置長沙、衡陽、湘東、零陵、邵陵、營陽還入荊州。</p>
    <p>揚州。案禹貢淮海之地，舜置十二牧，則其一也。周禮：「東南曰揚州。」春秋元命包云：「牽牛流為揚州，分為越國。」以為江南之氣躁勁，厥性輕揚。亦曰，州界多水，水波揚也。於古則荒服之國，戰國時其地為楚分。秦始皇并天下，以置鄣、會稽、九江三郡。項羽封英布為九江王，盡有其地。漢改九江曰淮南，即封布為淮南王。六年，分淮南置豫章郡。十一年，布誅，立皇子長為淮南王，封劉濞為吳王，二國盡得揚州之地。文帝十六年，分淮南立廬江、衡山二郡。景帝四年，封皇子非為江都王，并得鄣、會稽郡，而不得豫章。武帝改江都曰廣陵，封皇子胥為王而以屬徐州。元封二年，改鄣曰丹楊，改淮南復為九江。後漢順帝分會稽立吳郡，揚州統會稽、丹楊、吳、豫章、九江、廬江六郡，省六安并廬江郡。獻帝興平中，孫策分豫章立廬陵郡。孫權又分豫章立鄱陽郡，分丹楊立新都郡。孫亮又分豫章立臨川郡，分會稽立臨海郡。孫休又分會稽立建安郡。孫皓分會稽立東陽郡，分吳立吳興郡，分豫章、廬陵、長沙立安成郡，分廬江立廬陵南部都尉，揚州統丹楊、吳、會稽、吳興、新都、東陽、臨海、建安、豫章、鄱陽、臨川、安成、廬陵南部十四郡。江西廬江、九江之地，自合肥之北至壽春悉屬魏。及晉平吳，以安成屬荊州，分丹楊之宣城、宛陵、陵陽、安吳、涇、廣德、寧國、懷安、石城、臨城、春穀十一縣立宣城郡，理宛陵，改新都曰新安郡，改廬陵南部為南康郡，分建安立晉安郡，又分丹楊立毗陵郡。揚州合統郡十八，縣一百七十三，戶三十一萬一千四百。</p>
    <p>　　丹陽郡<span class="style7">漢置。統縣十一，戶五萬一千五百。</span>建鄴<span class="style7">本秣陵，孫氏改為建業。武帝平吳，以為秣陵。太康三年，分秣陵北為建鄴，改「業」為「鄴」。</span>江寧<span class="style7">太康二年，分建鄴置。</span>丹楊<span class="style7">丹楊山多赤柳，在西也。</span>于湖　蕪湖　永世　溧陽<span class="style7">溧水所出。</span>江乘　句容<span class="style7">有茅山。</span>湖熟　秣陵</p>
    <p>　　宣城郡<span class="style7">太康二年置。統縣十一，戶二萬三千五百。</span>宛陵<span class="style7">侯相。彭澤聚在西南。</span>宣城　陵陽<span class="style7">淮水出東北入江。仙人陵陽子明所居。</span>安吳　臨城　石城　涇　春榖<span class="style7">孝武改春為陽。</span>廣德　寧國　懷安</p>
    <p>　　淮南郡<span class="style7">秦置九江郡。漢以為淮南國，漢武帝置為九江郡。武帝改為淮南郡。統縣十六，戶三萬三千四百。</span>壽春　成德　下蔡　義城　西曲陽　平阿<span class="style7">有塗山。</span>歷陽　全椒　阜陵<span class="style7">漢明帝時淪為麻胡。</span>鍾離<span class="style7">故州來邑。</span>合肥　逡遒　陰陵　當塗<span class="style7">古塗山國。</span>東城　烏江</p>
    <p>　　廬江郡<span class="style7">漢置。統縣十，戶四千二百。</span>陽泉　舒<span class="style7">故國，有桐鄉。</span>灊<span class="style7">天柱山在南，有祠。</span>皖　尋陽　居巢<span class="style7">桀死於此。</span>臨湖　襄安　龍舒　六<span class="style7">故六國。</span></p>
    <p>　　毗陵郡<span class="style7">吳分會稽無錫已西為屯田，置典農校尉。太康二年，省校尉為毗陵郡。統縣七，戶一萬二千。</span>丹徒<span class="style7">故朱方。</span>曲阿<span class="style7">故雲陽。</span>武進　延陵　毗陵　既陽　無錫<span class="style7">有磨山、春申君祠。</span></p>
    <p>　　吳郡<span class="style7">漢置。統縣十一，戶二萬五千。</span>吳<span class="style7">故國。具區在西。</span>嘉興　海鹽　鹽官　錢唐<span class="style7">武林山、武林水所出。</span>富陽　桐廬　建德　壽昌　海虞　婁</p>
    <p>　　吳興郡<span class="style7">吳置。統縣十，戶二萬四千。</span>烏程　臨安　餘杭　武康<span class="style7">故防風氏國。</span>東遷　於潛<span class="style7">有潛水。</span>故鄣　安吉　原鄉　長城</p>
    <p>　　會稽郡<span class="style7">秦置。統縣十，戶三萬。</span>山陰<span class="style7">會稽山在南，上有禹冢。</span>上虞<span class="style7">有仇亭，舜避丹朱於此地。</span>餘姚<span class="style7">有句餘山在南。</span>句章　鄞<span class="style7">有鮚𩸞亭。</span>鄮　始寧　剡　永興　諸暨</p>
    <p>　　東陽郡<span class="style7">吳置。統縣九，戶一萬二千。</span>長山<span class="style7">有赤松子廟。</span>永康　烏傷　吳寧　太末　信安　豐安　定陽　遂昌</p>
    <p>　　新安郡<span class="style7">吳置。統縣六，戶五千。</span>始新　遂安　黝　歙　海寧　黎陽</p>
    <p>　　臨海郡<span class="style7">吳置。統縣八，戶一萬八千。</span>章安　臨海　始豐　永寧　寧海　松陽　安固　橫陽</p>
    <p>　　建安郡<span class="style7">故秦閩中郡，漢高帝五年以立閩越王。及武帝滅之，徙其人，名為東冶，又更名東城。後漢改為候官都尉，及吳置建安郡。統縣七，戶四千三百。</span>建安　吳興　東平　建陽　將樂　邵武　延平</p>
    <p>　　晉安郡<span class="style7">太康三年置。統縣八，戶四千三百。</span>原豐　新羅　宛平　同安　候官　羅江　晉安　溫麻</p>
    <p>　　豫章郡<span class="style7">漢置。統縣十六，戶三萬五千。</span>南昌　海昏　新淦　建城　望蔡　永脩　建昌　吳平　豫章　彭澤　艾　康樂　豐城　新吳　宜豐　鍾陵</p>
    <p>　　臨川郡<span class="style7">吳置。統縣十，戶八千五百。</span>臨汝　西豐　南城　東興　南豐　永成　宜黃　安浦　西寧　新建</p>
    <p>　　鄱陽郡<span class="style7">吳置。統縣八，戶六千一百。</span>廣晉　鄱陽　樂安　餘汗　鄡陽　歷陵　葛陽　晉興</p>
    <p>　　廬陵郡<span class="style7">吳置。統縣十，戶一萬二千二百。</span>西昌　高昌　石陽　巴丘　南野　東昌　遂興　吉陽　興平　陽豐</p>
    <p>　　南康郡<span class="style7">太康三年置。統縣五，戶一千四百。</span>贛　雩都　平固　南康　揭陽</p>
    <p>　　惠帝元康元年，有司奏，荊、揚二州疆土廣遠，統理尤難，於是割揚州之豫章、鄱陽、廬陵、臨川、南康、建安、晉安、荊州之武昌、桂陽、安成，合十郡，因江水之名而置江州。永興元年，分廬江之尋陽、武昌之柴桑二縣置尋陽郡，屬江州，分淮南之烏江、歷陽二縣置歷陽郡。又以周玘創義討石冰，割吳興之陽羨并長城縣之北鄉置義鄉、國山、臨津并陽羨四縣，又分丹陽之永世置平陵及永世，凡六縣，立義興郡，以表玘之功，並屬揚州。又以毗陵郡封東海王世子毗，避毗諱，改為晉陵。懷帝永嘉元年，又以豫章之彭澤縣屬尋陽郡。愍帝立，避帝諱改建鄴為建康。元帝渡江，建都揚州，改丹陽太守為尹，江州又置新蔡郡。尋陽郡又置九江、上甲二縣，尋又省九江縣入尋陽。是時司、冀、雍、涼、青、并、兗、豫、幽、平諸州皆淪沒，江南所得但有揚、荊、湘、江、梁、益、交、廣，其徐州則有過半，豫州惟得譙城而已。明帝太寧元年，分臨海立永嘉郡，統永寧、安固、松陽、橫陽等四縣，而揚州統丹陽、吳郡、吳興、新安、東陽、臨海、永嘉、宣城、義興、晉陵十一郡。自中原亂離，遺黎南渡，並僑置牧司在廣陵，丹徒南城，非舊土也。及胡寇南侵，淮南百姓皆渡江。成帝初，蘇峻、祖約為亂於江淮，胡寇又大至，百姓南渡者轉多，乃於江南僑立淮南郡及諸縣，又於尋陽僑置松滋郡，遙隸揚州。咸康四年，僑置魏郡、廣川、高陽、堂邑等諸郡，并所統縣並寄居京邑，改陵陽為廣陵。孝武寧康二年，又分永嘉郡之永寧縣置樂成縣。是時上黨百姓南渡，僑立上黨郡為四縣，寄居蕪湖。尋又省上黨郡為縣，又罷襄城郡為繁昌縣，並以屬淮南。安帝義熙八年，省尋陽縣入柴桑縣，柴桑仍為郡，後又省上甲縣入彭澤縣。舊江州督荊州之竟陵郡，及何無忌為刺史，表以竟陵去州遼遠，去江陵三百里，荊州所立綏安郡人戶入境，欲資此郡助江濱戍防，以竟陵郡還荊州。又司州之弘農、揚州之松滋二郡寄在尋陽，人戶雜居，並宜建督。安帝從之。後又省松滋郡為松滋縣，弘農郡為弘農縣，並屬尋陽郡。</p>
    <p>交州。案禹貢揚州之域，是為南越之土。秦始皇既略定揚越，以謪戍卒五十萬人守五嶺。自北徂南，入越之道，必由嶺嶠，時有五處，故曰五嶺。後使任囂、趙他攻越，略取陸梁地，遂定南越，以為桂林、南海、象等三郡，非三十六郡之限，乃置南海尉以典之，所謂東南一尉也。漢初，以嶺南三郡及長沙、豫章封吳芮為長沙王。十一年，以南武侯織為南海王。陸賈使還，拜趙他為南越王，割長沙之南三郡以封之。武帝元鼎六年，討平呂嘉，以其地為南海、蒼梧、鬱林、合浦、日南、九真、交阯七郡，蓋秦時三郡之地。元封中，又置儋耳、珠崖二郡，置交阯刺史以督之。昭帝元始五年，罷儋耳并珠崖。元帝元初三年，又罷珠崖郡。後漢馬援平定交部，始調立城郭置井邑。順帝永和九年，交阯太守周敞求立為州，朝議不許，即拜敞為交阯刺史。桓帝分立高興郡，靈帝改曰高涼。建安八年，張津為刺史，士燮為交阯太守，共表立為州，乃拜津為交州牧。十五年，移居番禺，詔以邊州使持節，郡給鼓吹，以重城鎮，加以九錫六佾之舞。吳黃武五年，割南海、蒼梧、鬱林三郡立廣州，交阯、日南、九真、合浦四郡為交州。戴良為刺史，值亂不得入，呂岱擊平之，復還并交部。赤烏五年，復置珠崖郡。永安七年，復以前三郡立廣州。及孫皓，又立新昌、武平、九德三郡。蜀以李恢為建寧太守，遙領交州刺史。晉平蜀，以蜀建寧太守霍弋遙領交州，得以便宜選用長吏。平吳後，省珠崖入合浦。交州統郡七，縣五十三，戶二萬五千六百。</p>
    <p>　　合浦郡<span class="style7">漢置。統縣六，戶二千。</span>合浦　南平　蕩昌　徐聞　毒質　珠官</p>
    <p>　　交阯郡<span class="style7">漢置。統縣十四，戶一萬二千。</span>龍編　苟漏　望海　鸁𨻻　西于　武寧　朱鳶　曲易　交興　北帶　稽徐　安定　南定　海平</p>
    <p>　　新昌郡<span class="style7">吳置。統縣六，戶三千。</span>麋泠<span class="style7">婦人徵側為主處，馬援平之。</span>嘉寧　吳定　封山　臨西　西道</p>
    <p>　　武平郡<span class="style7">吳置。統縣七，戶五千。</span>武寧　武興　進山　根寧　安武　扶安　封溪</p>
    <p>　　九真郡<span class="style7">漢置。統縣七，戶三千。</span>胥浦　移風　津梧　建初　常樂　扶樂　松原</p>
    <p>　　九德郡<span class="style7">吳置，周時越常氏地。統縣八，無戶。</span>九德　咸驩　南陵　陽遂　扶苓　曲胥　浦陽　都洨</p>
    <p>　　日南郡<span class="style7">秦置象郡，漢武帝改名焉。統縣五，戶六百。</span>象林<span class="style7">自此南有四國，其人皆云漢人子孫。今有銅柱，亦是漢置此為界。貢金供稅也。</span>盧容<span class="style7">象郡所居。</span>朱吾　西卷　比景</p>
    <p>廣州。案禹貢揚州之域，秦末趙他所據之地。及漢武帝，以其地為交阯郡。至吳黃武五年，分交州之南海、蒼梧、鬱林、高梁四郡立為廣州，俄復舊。永安六年，復分交州置廣州，分合浦立合浦北部，以都尉領之。孫皓分鬱林立桂林郡。及太康中，吳平，遂以荊州始安、始興、臨賀三郡來屬。合統郡十，縣六十八，戶四萬三千一百二十。</p>
    <p>　　南海郡<span class="style7">秦置。統縣六，戶九千五百。</span>番禺　四會　增城　博羅　龍川　平夷</p>
    <p>　　臨賀郡<span class="style7">吳置。統縣六，戶二千五百。</span>臨賀　謝沐　馮乘　封陽　興安　富川</p>
    <p>　　始安郡<span class="style7">吳置。統縣七，戶六千。</span>始安　始陽　平樂　荔浦　常安　熙平　永豐</p>
    <p>　　始興郡<span class="style7">吳置。統縣七，戶五千。</span>曲江　桂陽　始興　含洭　湞陽　中宿　陽山</p>
    <p>　　蒼梧郡<span class="style7">漢置。統縣十二，戶七千七百。</span>廣信　端溪　高要　建陵　新寧　猛陵　鄣平　農城　元谿　臨允　都羅　武城</p>
    <p>　　鬱林郡<span class="style7">秦置桂林郡，漢武帝更名。統縣九，戶六千。</span>布山　阿林　新邑　晉平　始建　鬱平　領方　武熙　安廣</p>
    <p>　　桂林郡<span class="style7">吳置。統縣八，戶二千。</span>潭中　武豐　粟平　羊平　龍剛　夾陽　武城　軍騰</p>
    <p>　　高涼郡<span class="style7">吳置。統縣三，戶二千。</span>安寧　高涼　思平</p>
    <p>　　高興郡<span class="style7">吳置。統縣五，戶一千二百。</span>廣化　海安　化平　黃陽　西平</p>
    <p>　　寧浦郡<span class="style7">吳置。統縣五，戶一千二百二十。</span>寧浦　連道　吳安　昌平　平山</p>
    <p>　　武帝後省高興郡。懷帝永嘉元年，又以臨賀、始興、始安三郡凡二十縣為湘州。元帝分鬱林立晉興郡。成帝分南海立東官郡，以始興、臨賀二郡還屬荊州。穆帝分蒼梧立晉康、新寧、永平三郡。哀帝太和中置新安郡，安帝分東官立義安郡，恭帝分南海立新會郡</p>
    <hr />
  </div>
		 <div class="next1"><a href="014.htm">上卷</a> / <a href="a05.htm">晉書目錄</a> / <a href="016.htm">下卷</a> / 
 </div><!-- end .main --></div>
<!-- end #main --></div>
   <script>
      var navigation = responsiveNav("foo", {customToggle: ".nav-toggleL"});
    </script>

   <div id="footer">
    <script type="text/javascript">
		Foot();
	</script>
    </div>
<!-- end .gridContainer --></div>
</body>
</html>
