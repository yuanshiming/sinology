

##### 明史
	`卷九十六 ‧ 志第七十二`　
`藝文一`

* * *

明太祖定元都，大將軍收圖籍致之南京，復詔求四方遺書，設秘書監丞，尋改翰林典籍以掌之。永樂四年，帝御便殿閱書史，問文淵閣藏書。解縉對以尚多闕畧。帝曰：「士庶家稍有餘資，尚欲積書，況朝廷乎？」遂命禮部尚書鄭賜遣使訪購，惟其所欲與之，勿較值。北京旣建，詔修撰陳循取文淵閣書一部至百部，各擇其一，得百櫃，運致北京。宣宗嘗臨視文淵閣，親披閱經史，與少傅楊士奇等討論，因賜士奇等詩。是時，秘閣貯書約二萬餘部，近百萬卷，刻本十三，抄本十七。正統間，士奇等言：「文淵閣所貯書籍，有祖宗御製文集及古今經史子集之書，向貯左順門北廊，今移於文淵閣、東閣，臣等逐一點勘，編成書目，請用寶鈐識，永久藏弆。」制曰「可」。正德十年，大學士梁儲等請檢內閣并東閣藏書殘闕者，令原管主事李繼先等次第修補。先是，秘閣書籍皆宋、元所遺，無不精美，裝用倒摺，四周外向，蟲鼠不能損。迄流賊之亂，宋刻元鐫胥歸殘闕。至明御製詩文，內府鏤板，而儒臣奉敕修纂之書及象魏布告之訓，卷帙旣夥，文藻復優，當時頒行天下。外此則名公卿之論撰，騷人墨客一家之言，其工者深醇大雅，卓卓可傳。即有怪奇駁雜出乎其間，亦足以考風氣之正變，辨古學之源流，識大識小，掌故備焉。挹其華實，無讓前徽，可不謂文運之盛歟！

四部之目，昉自荀勗，晉、宋以來因之。前史兼錄古今載籍，以為皆其時柱下之所有也。明萬曆中，修撰焦竑修國史，輯經籍志，號稱詳博。然延閣廣內之藏，竑亦無從遍覽，則前代陳編，何憑記錄，區區掇拾遺聞，冀以上承隋志，而贗書錯列，徒滋訛舛。故今第就二百七十年各家著述，稍為釐次，勒成一志。凡卷數莫考、疑信未定者，寧闕而不詳云。

經類十：一曰易類，二曰書類，三曰詩類，四曰禮類，五曰樂類，六曰春秋類，七曰孝經類，八曰諸經類，九曰四書類，十曰小學類。

朱升周易旁注前圖二卷、周易旁注十卷

梁寅周易參義十二卷

趙汸大易文詮八卷

鮑恂大易舉隅三卷`又名大易鉤玄。`

林大同易經奧義二卷

歐陽貞周易問辨三十卷

朱謐易學啟蒙述解二卷

張洪周易傳義會通十五卷

程汝器周易集傳十卷

永樂中敕修周易傳義大全二十四卷、義例一卷`胡廣等纂。`

楊士奇周易直指十卷

劉髦石潭易傳撮要一卷

林誌周易集說三卷

李賢讀易記一卷

劉定之周易圖釋三卷

王恕玩易意見二卷

羅倫周易說旨四卷

談綱讀易愚慮二卷，易考圖義一卷，卜筮節要一卷，易義雜言一卷，易指考辨一卷

蔡清周易蒙引二十四卷

朱綬易經精蘊二十四卷

何孟春易疑初筮告蒙約十二卷

胡世寧讀易私記四卷

陳鳳梧集定古易十二卷

劉玉執齋易圖說一卷

許誥圖書管見一卷

周用讀易日記一卷

崔銑讀易餘言五卷，易大象說一卷

湛若水修復古易經傳訓測十卷

張邦奇易說一卷

鄭善夫易論一卷

呂柟周易說翼三卷

王崇慶周易義卦二卷

唐龍易經大旨四卷

韓邦奇易學啟蒙意見四卷`一名易學疏原`、易占經緯四卷

鍾芳學易疑義三卷

王道周易億四卷

梅鷟古易考原三卷

金賁亨學易記五卷

舒芬易箋問一卷

季本易學四同八卷、圖文餘辨一卷、蓍法別傳一卷、古易辨一卷

林希元易經存疑十二卷

陳琛易經通典六卷`一名淺說。`

方獻夫周易約說十二卷

余誠易圖說一卷

黃芹易圖識漏一卷

李舜臣易卦辱言一卷

葉良佩周易義叢十六卷

豐坊古易世學十五卷`坊云家有古易，傳自遠祖豐稷。又有古書世學六卷，言得朝鮮、倭國二本，合於今文。古文石經、古本魯詩世學三十六卷，亦言豐稷所傳。錢謙益謂皆坊偽撰也。`

唐樞易修墨守一卷

羅洪先易解一卷

楊爵周易辨錄四卷

薛甲易象大旨八卷

熊過周易象旨決錄七卷

胡經易演義十八卷

王畿大象義述一卷

盧翰古易中說四十四卷

陳言易疑四卷

陳士元易象鉤解四卷、易象彙解二卷

魯邦彥圖書就正錄一卷

李贄九正易因四卷`贄自謂初著易因一書，改至八九次而後定，故有「九正」之名。`

徐師曾今文周易演義十二卷

姜寶周易補疑十二卷

顧曾唯周易詳蘊十三卷

孫應鰲易談四卷

鄧元錫易經繹五卷

顏鯨易學義林十卷

陳錫易原一卷

王世懋易解一卷

徐元氣周易詳解十卷

萬廷言易說四卷、易原四卷

楊時喬周易古今文全書二十一卷

來知德周易集註十六卷

任惟賢周易義訓十卷

張獻翼讀易韻考七卷

曾士傳正易學啟蒙一卷

葉山八白易傳十六卷

金瑤六爻原意一卷

李逢期易經隨筆三卷

方社昌周易指要三卷

孫從龍周易參疑十卷

沈一貫易學十二卷

馮時可易說五卷

唐鶴徵周易象義四卷

黃正憲易象管窺十五卷

郭子章易解十五卷

吳中立易銓古本三卷

周垣易圖說一卷

朱篁易郵七卷

朱謀㙔易象通八卷

陳第伏羲圖贊二卷

鄧伯羔古易詮二十九卷，今易詮二十四卷

傅文兆羲經十一翼五卷

林兆恩易外別傳一卷

王宇周易占林四卷

彭好古易鑰五卷

方時化易疑一卷，易引九卷，周易頌二卷，學易述談四卷

章潢周易象義十卷

姚舜牧易經疑問十二卷

顏素易研六卷

曾朝節易測十卷

鄒元標易彀通一卷

徐三重易義一卷

蘇濬周易冥冥篇四卷，易經兒說四卷

沈孚聞周易日鈔十一卷

屠隆讀易便解四卷

楊啟新易林疑說二卷

鍾化民讀易鈔十四卷

李廷機易經纂注四卷、易答問四卷

鄒德溥易會八卷

錢一本像象管見七卷，易象鈔、續鈔共六卷，四聖一心錄四卷

潘士藻洗心齋讀易述十七卷

岳元聲易說三卷

顧允成易圖說億言四卷

焦竑易筌六卷

高攀龍大易易簡說三卷，周易孔義一卷

郝敬周易正解二十卷，易領四卷，問易補七卷，學易枝言二卷

張納陛學易飲河八卷

吳炯周易繹旨八卷

萬尚烈易贊測一卷，易大象測一卷

吳默易說六卷

姚文蔚周易旁注會通十四卷

李本固古易彙編意辭集十七卷

楊廷筠易顯六卷

湯賓尹易經翼註四卷

孫慎行周易明洛義纂述六卷，不語易義二卷

曹學佺周易可說七卷

張汝霖周易因指八卷

崔師訓大成易旨二卷

劉宗周周易古文鈔三卷，讀易圖記一卷

薛三省易蠡二卷

程汝繼周易宗義十二卷

王三善周易象注九卷

魏濬周易古象通八卷

樊良樞易疑一卷，易象二卷

高捷易學象辭二集十二卷

陸振奇易芥十卷

楊瞿崍易林疑說十卷

王納諫周易翼註三卷

陸夢龍易略三卷

文翔鳳邵窩易詁一卷

卓爾康易學全書五十卷

繆昌期周易會通十二卷

羅喻義讀易內篇、問篇、外篇共七卷

程玉潤周易演旨六十五卷

錢士升易揆十二卷

錢繼登易簣三卷

吳極易學五卷

方孔炤周易時論十五卷

徐世淳易就六卷

汪邦柱周易會通十二卷

葉憲祖大易玉匙六卷

方鯤易盪二卷

鮑觀白易說二卷

張伯樞易象大旨三卷

吳桂森像象述五卷

鄭維嶽易經意言六卷

喻有功周易懸鏡七卷

潘士龍演易圖說一卷

洪守美易說醒四卷

余叔純周易讀五卷

陸起龍周易易簡編四卷

徐奇周易卦義二卷

洪化昭周易獨坐談五卷

沈瑞鍾周易廣筌二卷

林有桂易經觀理說四卷

陳履祥孔易彀一卷

許順義易經三注粹鈔四卷

王祚昌周易敝書五卷

容若春今易圖學心法釋義十卷

張次仲周易玩辭困學記十二卷

顧樞西疇易稿三卷

陳仁錫羲經易簡錄八卷

黃道周易象正十四卷，三易洞璣十六卷

倪元璐兒易內儀六卷、外儀十五卷

龍文光乾乾篇三卷

文安之易傭十四卷

林胤昌周易耨義六卷

張鏡心易經增註十二卷

李奇玉易義四卷

朱之俊周易纂六卷

何楷古周易訂詁十六卷

侯峒曾易解三卷

黎遂球周易爻物當名二卷

鄭賡唐讀易蒐十二卷

陳際泰易經大意七卷，羣經輔易說一卷，周易翼簡捷解十六卷

秦鏞易序圖說二卷

金鉉易說一卷

黃端伯易疏五卷

來集之讀易偶通二卷

右易類，二百二十二部，一千五百七十卷。

明太祖注尚書洪範一卷`帝嘗命儒臣書洪範，揭於御座之右，因自為注。`

仁宗體尚書二卷`釋尚書中臯陶謨、甘誓、盤庚等十六篇，以講解更其原文。`

世宗書經三要三卷`帝以太祖有注洪範一篇，因注無逸，再注伊訓，分三冊，共為一書。已乃製洪範序略一篇，復將臯陶謨、伊訓、無逸等篇通加注釋，名曰書經三要。`

洪武中敕修書傳會選六卷`太祖以蔡沈書傳有得有失，詔劉三吾等訂正之。又集諸家之說，足其未備。書成頒刻，然世竟鮮行。永樂中，修大全，一依蔡傳，取便於士子舉業，此外不復有所考究也。`

朱升尚書旁注六卷，書傳補正輯注一卷

梁寅書纂義十卷

朱右書集傳發揮十卷，禹貢凡例一卷

徐蘭書經體要一卷

陳雅言尚書卓躍六卷

郭元亮尚書該義十二卷

永樂中敕修書傳大全十卷`胡廣等纂。`

張洪尚書補傳十二卷

彭勗書傳通釋六卷

徐善述尚書直指六卷

陳濟書傳補注一卷

徐驥洪範解訂正一卷

章陬書經提要四卷

費希冉尚書本旨七卷

楊守陳書私鈔一卷

黃瑜書經旁通十卷

李承恩書經拾蔡二卷

楊廉洪範纂要一卷

熊宗立洪範九疇數解八卷

張邦奇書說一卷

吳世忠洪範考疑一卷

鄭善夫洪範論一卷

劉天民洪範辨疑一卷

馬明衡尚書疑義一卷

呂柟尚書說疑五卷

韓邦奇禹貢詳略二卷

王崇慶書經說略一卷

舒芬書論一卷

鄭曉尚書考二卷，禹貢圖說一卷

馬森書傳敷言十卷

張居正書經直解八卷

王樵尚書日記十六卷，書帷別記四卷

陳錫尚書經傳別解一卷

歸有光洪範傳一卷，考定武成一卷

程弘賓書經虹臺講義十二卷

屠本畯尚書別錄六卷

鄧元錫尚書釋二卷

章潢尚書圖說三卷

陳第尚書疏衍四卷

羅敦仁尚書是正二十卷

鍾庚陽尚書傳心錄七卷

王祖嫡書疏叢鈔一卷

瞿九思書經以俟錄六卷

姚舜牧書經疑問十二卷

劉應秋尚書旨十卷

郭正域東宮進講尚書義一卷

錢一本範衍十卷

袁宗道尚書纂注四卷

焦竑禹貢解一卷

吳炯書經質疑一卷

王肯堂尚書要旨三十一卷

郝敬尚書辨解十卷

盧廷選尚書雅言六卷

曹學佺書傳會衷十卷

謝廷讚書經翼注七卷

趙惟寰尚書蠡四卷

陸鍵尚書傳翼十卷

張爾嘉尚書貫言二卷

姜逢元禹貢詳節一卷

朱道行尚書集思通十二卷

史惟堡尚書晚訂十二卷

楊肇芳尚書副墨六卷

潘士遴尚書葦籥五十卷

徐大儀書經補注六卷

黃道周洪範明義四卷

鄭鄤禹貢注一卷

艾南英禹貢圖注一卷

傅元初尚書撮義四卷

袁儼尚書百家彙解六卷

江旭奇尚書傳翼二卷

朱朝瑛讀書略記二卷

茅瑞徵虞書箋二卷，禹貢匯疏十二卷

王綱振禹貢逆志一卷

張能恭禹貢訂傳一卷

黃翼登禹貢注刪一卷

夏允彝禹貢古今合注五卷

羅喻義洪範直解一卷，讀範內篇一卷

右書類，八十八部，四百九十七卷。

周是修詩小序集成三卷

梁寅詩演義八卷，詩考四卷

朱升詩旁注八卷

汪克寬詩集傳音義會通三十卷

曾堅詩疑大鳴錄一卷

朱善詩解頤四卷

高頤詩集傳解二十卷

張洪詩正義十五卷

楊禹錫詩義二卷

鄭旭詩經總旨一卷

永樂中敕修詩集傳大全二十卷`胡廣等纂。`

范理詩集解三十卷

王逢詩經講說二十卷

孫鼎詩義集說四卷

李賢讀詩紀一卷

楊守陳詩私鈔四卷

易貴詩經直指十五卷

程楷詩經講說二十卷

陸深儼山詩微二卷

張邦奇詩說一卷

湛若水詩釐正二十卷

呂柟毛詩序說六卷

胡纘宗胡氏詩識三卷

王崇慶詩經衍義一卷

季本詩說解頤八卷、總論二卷

黃佐詩傳通解二十五卷

潘恩詩經輯說七卷

陸垹詩傳存疑一卷

薛應旗方山詩說八卷

陳錫詩辨疑一卷

勞堪詩林伐柯四卷

沈一貫詩經纂注四卷

馮時可詩億二卷

郭子章詩傳書例四卷

朱得之印古詩說一卷

袁仁毛詩或問二卷

鄧元錫詩繹三卷

陳第毛詩古音考四卷

朱謀㙔詩故十卷

凌濛初聖門傳詩嫡冢十六卷，詩逆四卷

陶其情詩經注疏大全纂十二卷

趙一元詩經理解十四卷

黃一正詩經埤傳八卷

馮復京六家詩名物疏五十五卷

吳雨毛詩鳥獸草木疏三十卷

唐汝諤毛詩微言二十卷

瞿九思詩經以俟錄六卷

姚舜牧詩經疑問十二卷

林兆珂毛詩多識篇七卷

汪應蛟學詩略一卷

徐常吉毛詩翼說五卷

吳炯詩經質疑一卷

郝敬毛詩原解三十六卷、序說八卷

張彩詩原三十卷

徐必達南州詩說六卷

劉憲寵詩經會說八卷

曹學佺詩經質疑六卷

沈萬鈳詩經類考三十卷

顧起元爾雅堂詩說四卷

蔡毅中詩經補傳四卷

沈守正詩經說通十四卷

樊良樞詩商五卷

徐光啟毛詩六帖六卷

趙琮葩經約說十卷

莊廷臣詩經逢源八卷

鄒忠胤詩傳闡二十四卷

陸化熙詩通四卷

胡胤嘉讀詩錄二卷

朱道行詩經集思通十二卷

何楷毛詩世本古義二十八卷

張次仲待軒詩記六卷

張睿卿詩疏一卷

唐達毛詩古音考辨一卷

張溥詩經注疏大全合纂三十四卷

高承埏五十家詩義裁中十二卷

朱朝瑛讀詩略記二卷

張星懋詩采八卷

高鼎熹詩經存旨八卷

韋調鼎詩經考定二十四卷

趙起元詩權八卷

喬中和葩經旁意一卷

胡紹曾詩經胡傳十二卷

范王孫詩志二十六卷

右詩類，八十七部，九百八卷。

方孝孺周禮考次目錄一卷

何喬新周禮集注七卷，周禮明解十二卷

陳鳳梧周禮合訓六卷

魏校周禮沿革傳六卷、官職會通二卷

楊慎周官音詁一卷

舒芬周禮定本十三卷

季本讀禮疑圖六卷

陳深周禮訓雋十卷、周禮訓注十八卷、考工記句詁一卷

唐樞周禮因論一卷

羅洪先周禮疑一卷

王圻續定周禮全經集注十四卷

李如玉周禮會注十五卷

柯尚遷周禮全經釋原十四卷

金瑤周禮述注六卷

王應電周禮傳十卷，周禮圖說二卷，學周禮法一卷，非周禮辨一卷

馮時行周禮別說一卷

施天麟周禮通義二卷

周即登周禮說十四卷

焦竑考工記解二卷

陳與郊考工記輯注二卷

郝敬周禮完解十二卷

郭良翰周禮古本訂注六卷

孫攀古周禮釋評六卷

陳仁錫周禮句解六卷

張采周禮合解十八卷

林兆珂考工記述注二卷

徐昭慶考工記通二卷

王志長周禮注疏刪翼三十卷

郎兆玉注釋古周禮六卷

沈羽明周禮彙編六卷

`已上周禮。`

汪克寬經禮補逸九卷

黃潤玉儀禮戴記附注五卷

何喬新儀禮敘錄十七卷

陳鳳梧射禮集要一卷

湛若水儀禮補逸經傳測一卷

徐駿五服集證一卷

王廷相昏禮圖一卷，鄉射禮圖注一卷，喪禮論一卷，喪禮備纂二卷

舒芬士相見禮儀一卷

聞人詮飲射圖解一卷

朱縉射禮集解一卷

胡纘宗儀禮鄭注附逸禮二十五卷

郝敬儀禮節解十七卷

王志長儀禮注疏刪翼十七卷

`已上儀禮。`

連伯聰禮記集傳十六卷

朱右深衣考一卷

黃潤玉考定深衣古制一卷

永樂中敕修禮記大全三十卷`胡廣等纂。`

鄭節禮傳八十卷

岳正深衣注疏一卷

楊廉深衣纂要一卷

夏時正深衣考一卷

王廷相夏小正集解一卷，深衣圖論一卷

夏言深衣考一卷

王崇慶禮記約蒙一卷

楊慎檀弓叢訓二卷`一名附注，`夏小正解一卷

張孚敬禮記章句八卷

戴冠禮記集說辨疑一卷

柯尚遷曲禮全經類釋十四卷

李孝先投壺譜一卷

黃乾行禮記日錄四十九卷

聞人德潤禮記要旨補十六卷

丘橓禮記摘訓十卷

徐師曾禮記集註三十卷

戈九疇禮記要旨十六卷

陳與郊檀弓輯註二卷

姚舜牧禮記疑問十二卷

沈一中禮記述註十八卷

王荁禮記纂註四卷

郝敬禮記通解二十二卷

余心純禮經搜義二十八卷

劉宗周禮經考次正集十四卷、分集四卷

樊良樞禮測二卷

陳有元禮記約述八卷

朱泰禎禮記意評四卷

湯三才禮記新義三十卷

王翼明禮記補注三十卷

黃道周月令明義四卷，坊記集傳二卷，表記集傳二卷，緇衣集傳二卷

陳際泰王制說一卷

張習孔檀弓問四卷

盧翰月令通考十六卷

楊鼎熙禮記敬業八卷

閻有章說禮三十一卷

`已上禮記。`

夏時正三禮儀略舉要十卷

湛若水二禮經傳測六十八卷`大略以曲禮、儀禮為經，禮記為傳。`

吳嶽禮考一卷

劉績三禮圖二卷

貢汝成三禮纂注四十九卷

李黼二禮集解十二卷`合周禮、儀禮為一，集諸家之說以解之。`

李經綸三禮類編三十卷

鄧元錫三禮編釋二十六卷

唐伯玉禮編二十八卷

`已上通禮。`

右禮類，一百七部，一千一百二十一卷。

湛若水古樂經傳全書二卷

張敔雅樂發微八卷，樂書雜義七卷

韓邦奇律呂新書直解一卷、苑洛志樂二十卷

周瑛律呂管鑰一卷

劉績六樂圖二卷

黃佐禮典四十卷，樂典三十六卷

何瑭樂律管見一卷`一名律呂管見。`

呂柟詩樂圖譜十八卷

季本樂律纂要一卷，律呂別書一卷

李文利大樂律呂元聲六卷，大樂律呂考證四卷

張諤大成樂舞圖譜二卷，古雅心談一卷

李文察樂記補說二卷，四聖圖解二卷，律呂新書補注一卷，典樂要論三卷，古樂筌蹄九卷，青宮樂調三卷

劉濂樂經元義八卷，九代樂章二十三卷

鄧文憲律呂解注二卷

黃積慶樂律管見二卷`正李文利之非。`

唐順之樂論八卷

蔡宗兗律同二卷

楊繼盛擬補樂經一卷

潘巒文廟樂編二卷

李璧宴饗樂譜一卷

葛見堯含少論略一卷

呂懷律呂古義二卷，韻樂補遺二卷，律呂廣義三卷

孫應鰲律呂分解發明四卷

王邦直律呂正聲六十卷

朱載堉樂律全書四十卷

樂和聲大成樂舞圖說一卷

何棟如文廟雅樂考二卷

史記事大成禮樂集三卷

瞿九思孔廟禮樂考五卷

李之藻頖宮禮樂疏十卷

黃居中文廟禮樂志十卷

梅鼎祚古樂苑五十二卷，衍錄四卷，唐樂苑三十卷

黃汝良樂律志四卷

王朝璽律呂新書私解一卷

王思宗黃鍾元統圖說一卷，八音圖注一卷

葉廣禮樂合編三十卷

王正中律書詳註一卷

右樂類，五十四部，四百八十七卷。

春秋本末三十卷`洪武中，懿文太子命宮臣傅藻等編。`

趙汸春秋集傳十五卷，附錄二卷，春秋屬辭十五卷，左傳補注十卷

梁寅春秋考義十卷

張以寧春秋尊王發微八卷，春秋春王正月考一卷，辨疑一卷

汪克寬春秋胡傳附錄纂疏三十卷

徐尊生春秋論一卷

蔡深春秋纂十卷

李衡春秋釋例集說三卷

石光霽春秋書法鉤玄四卷

永樂中敕修春秋集傳大全三十七卷`胡廣等纂。`

金幼孜春秋直指三十卷，春秋要旨三卷

張洪春秋說約十二卷

饒秉鑑春秋會傳十五卷，提要一卷

張復春秋中的一卷

童品春秋經傳辨疑一卷

余本春秋傳疑一卷

郭登春秋左傳直解十二卷

邵寶左觿一卷

楊循吉春秋經解摘錄一卷

湛若水春秋正傳三十七卷

金賢春秋紀愚十卷

劉節春秋列傳五卷

劉績春秋左傳類解二十卷

張邦奇春秋說一卷

席書元山春秋論一卷

江曉春秋補傳十五卷

魏校春秋經世書二卷

蔡芳春秋訓義十一卷

呂柟春秋說志五卷

許誥春秋意見一卷

胡世寧春秋志疑十八卷

鍾芳春秋集要二卷

楊慎春秋地名考一卷

湯虺春秋易簡發明二十卷

季本春秋私考三十卷

王崇慶春秋析義二卷

王道春秋億四卷

胡纘宗春秋本義十二卷

姜絅春秋曲言十卷

李濂夏周正辨疑會通四卷

陸粲左傳附注五卷，春秋左氏觿二卷，胡傳辨疑二卷

任桂春秋質疑四卷

黃佐纘春秋明經十二卷

石琚左傳章略三卷

唐順之春秋論一卷，左氏始末十二卷

趙恒春秋錄疑十七卷

魏謙吉春秋大旨十卷

詹萊春秋原經十七卷

林命春秋訂疑十二卷

姚咨春秋名臣傳十三卷

袁顥春秋傳三十卷

袁祥春秋或問八卷

袁仁鍼胡篇一卷

邵弁春秋尊王發微十卷`屬辭比事八卷，或問一卷，凡例輯略一卷。`

傅遜春秋左傳屬事二十卷，春秋左傳注解辨誤二卷

嚴訥春秋國華十七卷

高拱春秋正旨一卷

姜寶春秋事義全考二十卷，春秋讀傳解略十二卷`疏胡傳之義意，以便學者。`

王樵春秋輯傳十五卷，凡例三卷

馬森春秋伸義辨類二十九卷

許孚遠左氏詳節八卷

顏鯨春秋貫玉四卷

李攀龍春秋孔義十二卷

汪道昆春秋左傳節文十五卷

吳國倫春秋世譜十卷`以春秋列國事實見於史記、他書者，分國為諸侯世家。`

徐學謨春秋億六卷

朱睦㮮春秋諸傳辨疑四卷

王錫爵左傳釋義評苑二十卷

鄧元錫春秋繹一卷

黃洪憲春秋左傳釋附二十七卷

黃正憲春秋翼附二十卷

馮時可左氏討二卷，左氏論二卷，左氏釋二卷

穆文熙國概六卷

余懋學春秋蠡測四卷

凌稚隆左傳測義七十卷

錢時俊春秋胡傳翼三十卷

冷逢震周正考一卷

徐即登春秋說十一卷

鄒德溥春秋匡解八卷

姚舜牧春秋疑問十二卷

郝敬春秋直解十二卷

鄭良弼春秋或問十四卷，存疑一卷，續義二卷

張事心春秋左氏人物譜一卷

陸曾曄編春秋所見所聞所傳聞三卷

施仁左粹類纂十二卷

陳可言春秋左傳類事三十六卷

曹宗儒春秋序事本末三十卷，逸傳三卷，左氏辨三卷

曹學佺春秋闡義十二卷，春秋義略三卷

錢世揚春秋說十卷

王衡春秋纂注四卷

魏靖國三傳異同三十卷

卓爾康春秋辨義四十卷

張國經春秋比事七卷

錢應奎左記十一卷

張銓春秋補傳十二卷

馮伯禮春秋羅纂十二卷

耿汝忞春秋愍渡十五卷

顧懋樊春秋義三十卷

王震春秋左翼四十三卷

徐允祿春秋愚謂四卷

馮夢龍春秋衡庫二十卷

林嗣昌春秋易義十二卷

張溥春秋三書三十一卷

余颺春秋存俟十二卷

虞宗瑤春秋提要二卷

劉城春秋左傳地名錄二卷

孫范左傳紀事本末二十二卷

來集之春秋志在十二卷，四傳權衡一卷

賀仲軾春秋歸義三十二卷，便考十卷

右春秋類，一百三十一部，一千五百二十五卷。

宋濂孝經新說一卷

孫賁孝經集善一卷

孫吾與孝經注解一卷

方孝孺孝經誡俗一卷

晏璧孝經刊誤一卷

曹端孝經述解一卷

劉實孝經集解一卷

薛瑄定次孝經今古文一卷

楊守陳孝經私鈔八卷

余本孝經集注三卷

王守仁孝經大義一卷

陳深孝經解詁一卷

歸有光孝經敘錄一卷

李材孝經疏義一卷

楊起元孝經外傳一卷，孝經引證二卷

虞淳熙孝經邇言九卷，孝經集靈一卷

胡時化注解孝經一卷

吳撝謙重定孝經列傳七卷

朱鴻孝經質疑一卷，集解一卷

王元祚孝經彙注三卷

陳仁錫孝經小學詳解八卷

黃道周孝經集傳二卷

何楷孝經集傳二卷

張有譽孝經衍義六卷

江旭奇孝經疏義一卷

瞿罕孝經貫注二十卷，孝經存餘三卷，孝經考異一卷，孝經對問三卷

呂維祺孝經本義二卷，孝經大全二十八卷，或問三卷

右孝經類，三十五部，一百二十八卷。

蔣悌生五經蠡測六卷

董彝經疑十卷

黃潤玉經書補注四卷，經譜一卷

周洪謨經書辨疑錄三卷

王恕石渠意見二卷，拾遺一卷，補缺一卷

章懋諸經講義二卷

邵寶簡端錄十二卷

王崇慶五經心義五卷

王守仁五經臆說四十六卷

呂柟經說十卷

楊慎經說八卷

詹萊七經思問三卷

鄭世威經書答問十卷

薛治五經發揮七十卷

丁奉經傳臆言二十八卷

唐順之五經總論一卷

胡賓六經圖全集六卷

陳深十三經解詁六十卷

穆相五經集序二卷

王覺五經四書明音八卷

蔡汝楠說經劄記八卷

朱睦㮮授經圖二十卷，五經稽疑六卷，經序錄五卷

陳士元五經異文十一卷

王世懋經子臆解一卷

徐常吉遺經四解四卷，六經類雅五卷

周應賓九經考異十二卷，逸語一卷

郝敬九部經解一百六十五卷

陳禹謨經言枝指十卷

蔡毅中六經注疏四十三卷

卜大有經學要義五卷

杜質明儒經翼七卷

陳仁錫六經圖考三十六卷

楊聯芳羣經類纂三十四卷

楊維休五經宗義二十卷

張瑄五經研朱集二十二卷

顧夢麟十一經通考二十卷

右諸經類，四十三部，七百三十四卷。

陶宗儀四書備遺二卷

劉醇四書解疑四卷

周是修論語類編二卷

永樂中敕修四書大全三十六卷`胡廣等纂。`

孔諤中庸補注一卷

黃潤玉學庸通旨一卷

周洪謨四書辨疑錄三卷

丁璣大學疑義一卷

蔡清四書蒙引十五卷

王守仁古本大學注一卷

朱綬四書補注三卷

夏良勝中庸衍義十七卷

湛若水中庸測一卷

程嗣光四書講義十卷

呂柟四書因問六卷

魏校大學指歸一卷

王道大學億一卷

穆孔暉大學千慮一卷

季本四書私存三十七卷

薛甲四書正義十二卷

梁格集四書古義補十卷

金賁亨學庸義二卷

蘇濂四書通考補遺六卷

朱潤四書通解十卷

馬森學庸口義三卷

廖紀四書管窺四卷

陳士元論語類考二十卷，孟子雜記四卷

許孚遠論語學庸述四卷

謝東山中庸集說啟蒙一卷

唐樞四書問錄二卷

楊時喬四書古今文註發九卷

李材論語大意十二卷

顧憲成大學通考一卷，大學質言一卷

管志道論語訂釋十卷，中庸測義一卷，孟子訂釋七卷

鄒元標學庸商求二卷

鄭維嶽四書知新日錄三十七卷

王肯堂論語義府二十卷

史記事四書疑問五卷

郝敬四書攝提十卷

姚舜牧四書疑問十二卷

李槃中庸臆說一卷

吳應賓中庸釋論十二卷

顧起元中庸外傳三卷

林茂槐四書正體五卷

陳禹謨談經苑四十卷，漢詁纂二十卷，引經繹五卷，人物概十五卷，名物考二十卷

陶廷奎四書正學衍說八卷

劉元卿四書宗解八卷

陳仁錫四書語錄一百卷，四書析義十卷，四書備考八十卷

張溥四書纂注大全三十七卷

右四書類五十九部，七百十二卷

危素爾雅略義十九卷

朱睦㮮訓林十二卷

朱謀㙔駢雅七卷

李文成博雅志十三卷

張萱彙雅前編二十卷，後編二十卷

羅曰褧雅餘八卷

穆希文蟫史集十一卷

黃裳小學訓解十卷

朱升小四書五卷`集宋元儒方逢辰名物蒙求、程若庸性理字訓、陳櫟歷代蒙求各一卷，黃繼善史學提要二卷`

何士信小學集成十卷，圖說一卷

趙古則學範六卷，童蒙習句一卷

方孝孺幼儀雜箴一卷

張洪小學翼贊詩六卷

鄭真學範六卷

朱逢吉童子習一卷

吳訥小學集解十卷

劉實小學集注六卷

丘陵嬰教聲律二十卷

廖紀童訓一卷

陳選小學句讀六卷

王雲鳳小學章句四卷

湛若水古今小學六卷

鍾芳小學廣義一卷

黃佐小學古訓一卷

王崇文蒙訓一卷

王崇獻小學撮要六卷

朱載瑋困蒙錄一卷

耿定向小學衍義二卷

吳國倫訓初小鑑四卷

周憲王有燉家訓一卷

朱勤美諭家邇談二卷

鄭綺家範二卷

王士覺家則一卷

程達道家教輯錄一卷

周是修家訓十二卷

楊榮訓子編一卷

曹端家規輯略一卷

楊廉家規一卷

何瑭家訓一卷

程敏政貽範錄三十卷

周思兼家訓一卷

孫植家訓一卷

吳性宗約一卷，家訓一卷

楊繼盛家訓一卷

王祖嫡家庭庸言二卷

`已上小學。`

女誡一卷`洪武中命儒臣編。`

高皇后內訓一卷

文皇后勸善書二十卷

章聖太后女訓一卷`獻宗為序，世宗為後序。`

慈聖太后女鑑一卷，內則詩一卷`嘉靖中，命方獻夫等撰。`

黃佐姆訓一卷

王敬臣婦訓一卷

王直女教續編一卷

`已上女學。`

洪武正韻十六卷

孫吾與韻會訂正四卷

謝林字學源委五卷

趙古則聲音文字通一百卷，六書本義十二卷

穆正文字譜系十二卷

蘭廷秀韻略易通二卷

章黻韻學集成十二卷，直音篇七卷

凃觀六書音義十八卷

黃諫從古正文六卷

顧充字類辨疑二卷

張穎古今韻釋五卷

梁倫稽古叶聲二卷

周瑛書纂五卷

音釋一卷

王應電同文備考九卷

楊慎轉注古音略五卷，古音叢目五卷，古音獵要五卷，古音附錄五卷，古音餘五卷，古音略例一卷，六書練證五卷，六書索隱五卷，古文韻語二卷，韻林原訓五卷，奇字韻五卷，韻藻四卷

方豪韻補五卷

龔時憲玉篇鑑磻四十卷

劉隅古篆分韻五卷

潘恩詩韻輯略五卷

張之象四聲韻補五卷

陳士元古俗字略七卷，韻苑考遺四卷

田藝蘅大明同文集五十卷

茅溱韻譜本義十六卷

焦竑俗書刊誤十二卷

方日升古今韻會小補三十卷

程元初五經詞賦叶韻統宗二十四卷

黃鍾音韻通括二卷

郝敬讀書通二十卷

林茂槐讀書字考略四卷

趙宧光說文長箋七十二卷，六書長箋十三卷

梅膺祚字彙十二卷

吳汝紀古今韻括五卷

吳繼仕音聲紀元六卷

呂維祺音韻日月燈六十卷

周宇字考啟蒙十六卷，認字測三卷

周伯殷字義切略二卷

楊昌文篆韻正義五卷

熊晦類聚音韻三十卷

楊廉綴算舉例一卷，數學圖訣發明一卷

顧應祥測圓算術四卷，弧矢算術二卷，釋測圓海鏡十卷

唐順之句股等六論一卷

朱載堉嘉量算經三卷

李瓚同文算指通編二卷，前編二卷

楊輝九章一卷

`已上書數。`

右小學類，一百二十三部，一千六十四卷。

* * *

