

## 十三經

##### 公羊傳
　　　`桓公十二年`

* * *

一、十有二年，春正月。

二、夏六月壬寅，公會紀侯、莒子，盟于毆蛇。

三、秋七月丁亥，公會宋公、燕人，盟于穀丘。

四、八月壬辰，陳侯躍卒。

五、公會宋公于郯。

六、冬十有一月，公會宋公于龜。

七、丙戌，公會鄭伯，盟于武父。

八、丙戌，衞侯晉卒。

七、十有二月，及鄭師伐宋。丁未，戰于宋。

戰不言伐，此其言伐何？辟嫌也。惡乎嫌？嫌與鄭人戰也。此偏戰也，何以不言師敗績？內不言戰，言戰乃敗矣。

* * *

