

## 十三經

##### 公羊傳
　　　`僖公十八年`

* * *

一、十有八年，春王正月，宋公會曹伯、衞人、邾婁人伐齊。

二、夏，師救齊。

三、五月戊寅，宋師及齊師戰于甗，齊師敗績。

戰不言伐，此其言伐何？宋公與伐而不與戰，故言伐。春秋伐者為客，伐者為主。曷為不使齊主之？與襄公之征齊也。曷為與襄公之征齊？桓公死，豎刁、易牙爭權不葬，為是故伐之也。

四、狄救齊。

五、秋八月丁亥，葬齊桓公。

六、冬，邢人、狄人伐衞。

* * *

