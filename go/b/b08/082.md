

## 十三經

##### 公羊傳
　　　`僖公十九年`

* * *

一、十有九年，春王三月，宋人執滕子嬰齊。

二、夏六月，宋人、曹人、邾婁人盟于曹南。鄫子會盟于邾婁。己酉，邾婁人執鄫子用之。

其言會盟何？後會也。己酉，邾婁人執鄫子用之。惡乎用之？用之社也。其用之社奈何？蓋叩其鼻以血社也。

三、秋，宋人圍曹。

四、衞人伐邢。

五、冬，公會陳人、蔡人、楚人、鄭人盟于齊。

六、梁亡。

此未有伐者，其言梁亡何？自亡也。其自亡奈何？魚爛而亡也。

* * *

