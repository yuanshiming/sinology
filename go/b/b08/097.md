

## 十三經

##### 公羊傳
　　　`文公元年`

* * *

一、元年，春王正月，公即位。

二、二月癸亥朔，日有食之。

三、天王使叔服來會葬。

其言來會葬何？會葬禮也。

四、夏四月丁巳，葬我君僖公。

五、天王使毛伯來錫公命。

錫者何？賜也。命者何？加我服也。

六、晉侯伐衞。

七、叔孫得臣如京師。

八、衞人伐晉。

九、秋，公孫敖會晉侯于戚。

十、冬十月丁未，楚世子商臣弒其君髠。

十一、公孫敖如齊。

* * *

