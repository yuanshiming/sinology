

## 十三經

##### 公羊傳
　　　`成公十年`

* * *

一、十年，春，衞侯之弟黑背率師侵鄭。

二、夏四月，五卜郊不從，乃不郊。

其言乃不郊何？不免牲，故言乃不郊也。

三、五月，公會晉侯、齊侯、宋公、衞侯、曹伯伐鄭。

四、齊人來媵。

媵不書，此何以書？錄伯姬也。三國來媵非禮也，曷為皆以錄伯姬之辭言之？婦人以眾多為侈也。

五、丙午，晉侯獳卒。

六、秋七月。

七、公如晉。

* * *

