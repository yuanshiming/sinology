

## 十三經

##### 公羊傳
　　　`襄公元年`

* * *

一、元年。春王正月，公即位。

二、仲孫蔑會晉欒黶、宋華元、衞寧殖、曹人、莒人、邾婁人、滕人、薛人圍宋彭城。

宋華元曷為與諸侯圍宋彭城？為宋誅也。其為宋誅奈何？魚石走之楚，楚為之伐宋取彭城以封魚石。魚石之罪奈何？以入是為罪也。楚已取之矣，曷為繫之宋？不與諸侯專封也。

三、夏，晉韓屈帥師伐鄭。

四、仲孫蔑會齊崔杼、曹人、邾婁人、𣏌人次于合。

五、秋，楚公子壬夫帥師侵宋。

六、九月辛酉，天王崩。

七、邾婁子來朝。

八、冬，衞侯使公孫剽來聘。

九、晉侯使荀罃來聘。

* * *

