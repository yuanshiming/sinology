

## 十三經

##### 公羊傳
　　　`襄公十年`

* * *

一、十年。春，公會晉侯、宋公、衞侯、曹伯、莒子、邾婁子、滕子、薛伯、𣏌伯、小邾婁子、齊世子光會吳于柤。

二、夏五月甲午，遂滅偪陽。公至自會。

三、楚公子貞、鄭公孫輒帥師伐宋。

四、晉師伐秦。

五、秋，莒人伐我東鄙。

六、公會晉侯、宋公、衞侯、曹伯、莒子、邾婁子、齊世子光、滕子、薛伯、𣏌伯、小邾婁子伐鄭。

七、冬，盜殺鄭公子斐、公子發、公孫輒。

八、戍鄭虎牢。

孰戍之？諸侯戍之。曷為不言諸侯戍之？離至不可得而序，故言我也。諸侯已取之矣，曷為繫之鄭？諸侯莫之主有，故反繫之鄭。

九、楚公子貞帥師救鄭。

十、公至自伐鄭。

* * *

