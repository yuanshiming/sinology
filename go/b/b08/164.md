

## 十三經

##### 公羊傳
　　　`襄公十四年`

* * *

一、十有四年。春王正月，季孫宿、叔老會晉士匄、齊人、宋人、衞人、鄭公孫囆、曹人、莒人、邾婁人、滕人、薛人、𣏌人、小邾婁人會吳于向。

二、二月乙未朔，日有食之。

三、夏四月，叔孫豹會晉荀偃、齊人、宋人、衞北宮結、鄭公孫囆、曹人、莒人、邾婁人、滕人、薛人、𣏌人、小邾婁人伐秦。

四、己未，衞侯衎出奔齊。

五、莒人侵我東鄙。

六、秋，楚公子貞帥師伐吳。

七、冬，季孫宿會晉士匄、宋華閱、衞孫林父、鄭公孫囆、莒人、邾婁人于戚。

* * *

