

## 十三經

##### 公羊傳
　　　`昭公八年`

* * *

一、八年。春，陳侯之弟招殺陳世子偃師。

二、夏四月辛丑，陳侯溺卒。

三、叔弓如晉。

四、楚人執陳行人于徵師殺之。

五、陳公子留出奔鄭。

六、秋，蒐于紅。

蒐者何？簡車徒也。何以書？蓋以罕書也。

七、陳人殺其大夫公子過。

八、大雩。

九、冬十月壬午，楚師滅陳，執陳公子招，放之于越，殺陳孔瑗。

十、葬陳哀公。

* * *

