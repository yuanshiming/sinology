

## 十三經

##### 公羊傳
　　　`昭公十七年`

* * *

一、十有七年。春，小邾婁子來朝。

二、夏六月甲戌朔，日有食之。

三、秋，郯子來朝。

四、八月，晉荀吳帥師滅賁渾戎。

五、冬，有星孛于大辰。

孛者何？彗星也。其言于大辰何？在大辰也。大辰者何？大火也。大火為大辰，伐為大辰，北辰亦為大辰。何以書？記異也。

六、楚人及吳戰于長岸。

詐戰不言戰，此其言戰何？敵也。

* * *

