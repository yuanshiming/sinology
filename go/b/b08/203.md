

## 十三經

##### 公羊傳
　　　`昭公二十二年`

* * *

一、二十有二年。春，齊侯伐莒。

二、宋華亥、向甯、華定自宋南里出奔楚。

三、大蒐于昌姦。

四、夏四月乙丑，天王崩。

五、六月，叔鞅如京師。

六、葬景王。

七、王室亂。劉子、單子以王猛居于皇。

何言乎王室亂？言不及外也。劉子、單子以王猛居于皇。其稱王猛何？當國也。

八、秋，劉子、單子以王猛入于王城。

王城者何？西周也。其言入何？篡辭也。

九、冬十月，王子猛卒。

此未踰年之君也，其稱王子猛卒何？不與當也。不與當者，不與當父死子繼、兄死弟及之辭也。

十、十有二月癸酉朔，日有食之。

* * *

