

## 十三經

##### 公羊傳
　　　`定公二年`

* * *

一、二年。春王正月。

二、夏五月壬辰，雉門及兩觀災。

其言雉門及兩觀災何？兩觀微也。然則曷為不言雉門災及兩觀？主災者兩觀也。時災者兩觀，則曷為後言之？不以微及大也。何以書？記災也。

三、秋，楚人伐吳。

四、冬十月，新作雉門及兩觀。

其言新作之何？脩大也。脩舊不書，此何以書？譏。何譏爾？不務乎公室也。

* * *

