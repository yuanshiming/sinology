

## 十三經

##### 公羊傳
　　　`定公十年`

* * *

一、十年。春王三月，及齊平。

二、夏，公會齊侯于頰谷。公至自頰谷。

三、晉趙鞅帥師圍衞。

四、齊人來歸運、讙、龜陰田。

齊人曷為來歸運、讙、龜陰田？孔子行乎季孫，三月不違，齊人為是來歸之。

五、叔孫州仇、仲孫何忌帥師圍郈。

六、秋，叔孫州仇、仲孫何忌帥師圍費。

七、宋樂世心出奔曹。

八、宋公子池出奔陳。

九、冬，齊侯、衞侯、鄭游遬會于鞌。

十、叔孫州仇如齊。

十一、齊公之弟辰暨宋仲佗、石彄出奔陳。

* * *

