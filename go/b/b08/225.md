

## 十三經

##### 公羊傳
　　　`定公十二年`

* * *

一、十有二年。春，薛伯定卒。

二、夏，葬薛襄公。

三、叔孫州仇帥師墮郈。

四、衞公孟彄帥師伐曹。

五、季孫斯、仲孫何忌帥師墮費。

曷為帥師墮郈？帥師墮費？孔子行乎季孫，三月不違，曰：「家不藏甲，邑無百雉之城。」於是帥師墮郈，帥師墮費。雉者何？五板而堵，五堵而雉，百雉而城。

六、秋，大雩。

七、冬十月癸亥，公會齊侯盟于黃。

八、十有一月丙寅朔，日有食之。

九、公至自黃。

十、十有二月，公圍成。公至自圍成。

* * *

