

## 十三經

##### 公羊傳
　　　`定公十四年`

* * *

一、十有四年。春，衞公叔戍來奔。

二、晉趙陽出奔宋。

三、三月辛巳，楚公子結、陳公子佗人帥師滅頓，以頓子牄歸。

四、夏，衞北宮結來奔。

五、五月，於越敗吳于醉李。

六、吳子光卒。

七、公會齊侯、衞侯于堅。公至自會。

八、秋，齊侯、宋公會于洮。

九、天王使石尚來歸脤。

石尚者何？天子之士也。脤者何？俎實也。腥曰脤，孰曰燔。

十、衞世子蒯聵出奔宋。

十一、衞公孟彄出奔鄭。

十二、宋公之弟辰自蕭來奔。

十三、大蒐于比蒲。

十四、邾婁子來會公。

十五、城莒父及霄。

* * *

