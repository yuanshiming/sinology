

## 十三經

##### 穀梁傳
　　　`桓公九年`

* * *

一、九年，春，紀季姜歸於京師。

為之中者，歸之也。

二、夏，四月。

三、秋，七月。

四、冬，曹伯使其世子射姑來朝。

朝不言使，言使非正也。使世子伉諸侯之禮而來朝，曹伯失正矣。諸侯相見曰朝。以待人父之道待人之子，以內為失正矣。內失正，曹伯失正，世子可以已矣。則是故命也。尸子曰：「夫已，多乎道。」

* * *

