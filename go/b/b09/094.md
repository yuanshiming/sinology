

## 十三經

##### 穀梁傳
　　　`僖公三十一年`

* * *

一、三十有一年，春，取濟西田。

二、公子遂如晉。

三、夏，四月，四卜郊，不從，乃免牲，猶三望。

夏四月，不時也。四卜，非禮也。免牲者，為之緇衣熏裳，有司玄端奉送，至於南郊。免牛亦然。乃者，亡乎人之辭也。猶者，可以已之辭也。

四、秋，七月。

五、冬，杞伯姬來求婦。

婦人既嫁不踰竟，杞伯姬來求婦，非正也。

六、狄圍衞。十有二月，衞遷於帝丘。

* * *

