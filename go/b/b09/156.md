

## 十三經

##### 穀梁傳
　　　`襄公六年`

* * *

一、六年，春，王三月，壬午，杞伯姑容卒。

二、夏，宋華弱來奔。

三、秋，葬杞桓公。

四、滕子來朝。

五、莒人滅繒。

非滅也。中國日，卑國月，夷狄時。繒，中國也；而時，非滅也。家有既亡，國有既滅，滅而不自知，由別之而不別也。莒人滅繒，非滅也，非立異姓以蒞祭祀，滅亡之道也。

六、冬，叔孫豹如邾。

七、季孫宿如晉。

八、十有二月，齊侯滅萊。

* * *

