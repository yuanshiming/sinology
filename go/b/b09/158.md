

## 十三經

##### 穀梁傳
　　　`襄公八年`

* * *

一、八年，春，王正月，公如晉。

二、夏，葬鄭僖公。

三、鄭人侵蔡，獲蔡公子濕。

人，微者也。侵，淺事也。而獲公子，公子病矣。

四、季孫宿會晉侯、鄭伯、齊人、宋人、衞人、邾人於邢丘。

見魯之失正也，公在而大夫會也。

五、公至自晉。

六、莒人伐我東鄙。

七、秋，九月，大雩。

八、冬，楚公子貞帥師伐鄭。

九、晉侯使士匄來聘。

* * *

