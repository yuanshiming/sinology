

## 十三經

##### 穀梁傳
　　　`襄公十六年`

* * *

一、十有六年，春，王正月，葬晉悼公。

二、三月，公會晉侯、宋公、衞侯、鄭伯、曹伯、莒子、邾子、薛伯、杞伯、小邾子於淏梁。戊寅，大夫盟。

淏梁之會，諸侯失正矣。諸侯會，而曰大夫盟，正在大夫也。諸侯在，而不曰諸侯之大夫，大夫不臣也。

三、晉人執莒子、邾子以歸。

四、齊侯伐我北鄙。

五、夏，公至自會。

六、五月，甲子，地震。

七、叔老會鄭伯、晉荀偃、衞寧殖、宋人伐許。

八、秋，齊侯伐我北鄙，圍成。

九、大雩。

十、冬，叔孫豹如晉。

* * *

