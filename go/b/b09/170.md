

## 十三經

##### 穀梁傳
　　　`襄公二十年`

* * *

一、二十年，春，王正月，辛亥，仲孫速會莒人，盟於向。

二、夏，六月，庚申，公會晉侯、齊侯、宋公、衞侯、鄭伯、曹伯、莒子、邾子、滕子、薛伯、杞伯、小邾子，盟於澶淵。

三、秋，公至自會。

四、仲孫速帥師伐邾。

五、蔡殺其大夫公子濕，蔡公子履出奔楚。

六、陳侯之弟光出奔楚。

諸侯之尊，弟兄不能以屬通。其弟云者，親之也。親而奔之，惡也。

七、叔老如齊。

八、冬，十月，丙辰，朔，日有食之。

九、季孫宿如宋。

* * *

