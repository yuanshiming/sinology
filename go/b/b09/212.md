

## 十三經

##### 穀梁傳
　　　`昭公三十一年`

* * *

一、三十有一年，春，王正月，公在乾侯。

二、季孫意如會晉荀櫟於適歷。

三、夏，四月，丁巳，薛伯穀卒。

四、晉侯使荀櫟唁公於乾侯。

唁公不得入於魯也，曰：「既為君言之矣，不可者意如也。」

五、秋，葬薛獻公。

六、冬，黑肱以濫來奔。

其不言邾黑肱何也？別乎邾也。其不言濫子何也？非天子所封也。來奔，內不言叛也。

七、十有二月，辛亥，朔，日有食之。

* * *

