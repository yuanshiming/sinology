

## 十三經

##### 穀梁傳
　　　`昭公三十二年`

* * *

一、三十有二年，春，王正月，公在乾侯。

二、取闞。

三、夏，吳伐越。

四、秋，七月。

五、冬，仲孫何忌會晉韓不信、齊高張、宋仲幾、衞大叔申、鄭國參、曹人、莒人、邾人、薛人、杞人、小邾人城成周。

天子微，諸侯不享覲。天子之在者，惟祭與號。故諸侯之大夫相帥以城之，此變之正也。

六、十有二月，己未，公薨於乾侯。

* * *

