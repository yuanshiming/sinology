

## 十三經

##### 爾雅
　　　`釋蟲第十五`

* * *

螜，天螻。

蜚，蠦蜰。

螾![ㄔ虫亍](../../imgs/27294.gif)，入耳。

蜩，蜋蜩，螗蜩。蚻，蜻蜻。蠽，茅蜩。蝒，馬蜩。蜺，寒蜩。蜓蚞，螇螰。

蛣蜣，蜣蜋。

蠍，蛣![虫屈](../../imgs/27311.gif)。

蠰，齧桑。

諸慮，奚相。蜉蝣，渠略。

蛂，蟥蛢。

蠸，輿父，守瓜。

蝚，蛖螻。

不蜩，王蚥。蛄䗐，強䖹。

不過，蟷蠰，其子蜱蛸。

蒺藜，蝍蛆。

蝝，蝮蜪。

蟋蟀，蛬。

蟼，蟆。

螁，馬䗃。

蛗螽，蠜。草螽，負蠜。蜤螽，蜙蝑。蟿螽，螇蚸。土螽，蠰谿。

螼蚓，蜸蚕。

莫貈，蟷蜋，蛑。

虰蛵，負勞。

蜭，毛蠹。

蟔，蛅蟴。

蟠，鼠負。

蟫，白魚。

䖸，羅。

螒，天雞。

傅，負版。強，蚚。

蛶，螪何。螝，蛹。

蜆，縊女。

蚍蜉，大螘，小者螘。蠪，朾螘。![尉虫虫](../../imgs/27548.gif)，飛螘，其子蚳。

次蟗，䵹鼄。䵹鼄，鼄蝥。土䵹鼄。草䵹鼄。

土蠭。木蠭。

蟦，蠐螬。蝤蠐，蝎。

蛜威，委黍。蟰蛸，長踦。

蛭蝚，至掌。國貉，蟲蠁。

蠖，蚇蠖。

果臝，蒲盧。螟蛉，桑蟲。

蝎，桑蠹。熒火，即炤。

密肌，繼英。蚅，烏蠋。

蠓，蠛蠓。

王，蛈蝪。

蟓，桑繭。雔由，樗繭、棘繭、欒繭。蚢，蕭繭。

翥醜罅，螽醜奮，強醜捋，蠭醜螸，蠅醜扇。

食苗心，螟。食葉，蟘。食節，賊。食根，蟊。

有足謂之蟲，無足謂之豸。

* * *

