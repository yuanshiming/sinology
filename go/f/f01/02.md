

## 古文觀止

##### 古文觀止
　　	　　　`校對、白話翻譯：luo`

* * *

卷一 ‧ 周鄭交質　　`左傳 ‧ 隱公三年`

鄭武公、莊公為平王卿士，王貳于虢，鄭伯怨王。王曰：「無之。」故周鄭交質。王子狐為質於鄭，鄭公子忽為質於周。

王崩，周人將畀虢公政。四月，鄭祭足帥師取溫之麥；秋，又取成周之禾。周鄭交惡。

君子曰：「信不由中，質無益也。明恕而行，要之以禮，雖無有質，誰能間之？苟有明信，澗谿沼沚之毛，蘋蘩薀藻之菜，筐筥錡釜之器，潢汙行潦之水，可薦於鬼神，可羞於王公。而況君子結二國之信，行之以禮，又焉用質？風有采蘩、采蘋，雅有行葦、泂酌，昭忠信也。」

* * *

白話翻譯

鄭武公、莊公相繼為周平王的卿士，平王要把莊公的政權分一半給西虢公，莊公因此埋怨平王。平王說：「沒有這回事。」於是周鄭交換人質。王子狐到鄭國當人質，鄭公子忽到周當人質。

平王死後，周人準備把政權交給西虢公。四月，鄭國大夫祭足率兵割取周溫地的麥子；秋天，又割取了周都城的穀子。自此周鄭交惡。

君子說：「信誓如果不是發自心中，交換人質也沒有用。如能彼此瞭解諒解，用禮來約束，雖然沒有人質，又有誰能離間呢？如真有誠信，即使是山澗溪谷池沼沙洲的野草，浮萍蘩草水草水藻之類的野菜，筐筥錡釜的器具，池中路旁的積水，都可祭祀鬼神，可進獻王公。更何況是君子締結兩國的信約，依禮來行事，又哪裏用得著交換人質呢？國風有《采蘩》、《采蘋》兩篇詩，大雅有《行葦》、《泂酌》兩篇詩，這都是在表明忠信的重要啊！」

* * *

