

## 古文觀止

##### 古文觀止
　　　　　　　　`校對、白話翻譯：luo`

* * *

卷一 ‧ 石碏諫寵州吁　　`左傳 ‧ 隱公三年`

衛莊公娶于齊東宮得臣之妹，曰莊姜。美而無子，衛人所為賦《碩人》也。又娶于陳，曰厲媯，生孝伯，早死。其娣戴媯，生桓公，莊姜以為己子。

公子州吁，嬖人之子也，有寵而好兵，公弗禁。莊姜惡之。

石碏諫曰：「臣聞愛子，教之以義方，弗納於邪。驕奢淫佚，所自邪也。四者之來，寵祿過也。將立州吁，乃定之矣；若猶未也，階之為禍。夫寵而不驕，驕而能降，降而不憾，憾而能眕者，鮮矣。且夫賤妨貴，少陵長，遠間親，新間舊，小加大，淫破義，所謂六逆也。君義，臣行，父慈，子孝，兄愛，弟敬，所謂六順也。去順效逆，所以速禍也。君人者，將禍是務去，而速之，無乃不可乎。」弗聽。

其子厚與州吁遊，禁之，不可。桓公立，乃老。

* * *

白話翻譯

衛莊公娶齊國太子得臣的妹妹為夫人，夫人叫做莊姜。莊姜貌美但沒有生孩子，衛國《碩人》這首詩就是為她所作的。莊公又從陳國娶了夫人，叫做厲媯，厲媯生了孝伯，孝伯早死。厲媯的妹妹戴媯生桓公，莊姜把桓公當做是自己的兒子。

公子州吁是莊公的寵妾所生，受到莊公的寵愛。州吁喜歡弄武，莊公也不禁止，莊姜則討厭他。

石碏諫莊公說：「臣聽說愛兒子就要教他走正道，不可讓他入邪路。驕恣、奢侈、淫樂、放蕩，都是邪惡的根源。這四者之所以會發生，是寵愛太超過了。如要立州吁，就得趕快確定；如還不確定，過度寵愛將導致禍患。受寵而不驕恣，驕恣而能屈抑，屈抑而不怨恨，怨恨而能忍受，這樣的人實在太少了。而且低賤妨害尊貴，年少凌駕年長，疏遠離間親近，新人離間舊人，位低超越位高，淫亂破壞道義，這是所謂的六逆。君合義，臣從命，父慈愛，子孝順，兄友愛，弟恭敬，這是所謂的六順。捨去順而效法逆，將招致禍患。做國君的，應該將禍患致力消除，如今反而去招致它，這恐怕是不可以的。」莊公不聽。

石碏的兒子石厚與州吁交往，石碏加以禁止，但沒有用。至桓公即位，石碏就告老退休。

注：魯隱公三年時，衛桓公已即位十五年。所以本篇史事並非發生在隱公三年，而是追敘性質。魯隱公四年，州吁弒桓公而自立為王。同年九月，州吁被衛國人所殺；石碏之子石厚，也因依附州吁而遭殺身之禍。這正應驗了石碏的預警，如當初衛莊公和石厚都能聽石碏的勸告，則上述之悲劇應不至發生。

* * *

