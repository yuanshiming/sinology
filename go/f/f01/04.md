

## 古文觀止

##### 古文觀止
　　　　　　　　`校對、白話翻譯：luo`

* * *

卷一 ‧ 臧僖伯諫觀魚　　`左傳 ‧ 隱公五年`

春，公將如棠觀魚者。臧僖伯諫曰：「凡物不足以講大事，其材不足以備器用，則君不舉焉。君將納民於軌、物者也，故講事以度軌量謂之軌，取材以章物采謂之物。不軌不物，謂之亂政。亂政亟行，所以敗也。故春蒐、夏苗、秋獮、冬狩，皆於農隙以講事也。三年而治兵，入而振旅，歸而飲至，以數軍實、昭文章、明貴賤、辨等列、順少長、習威儀也。鳥獸之肉，不登於俎；皮革齒牙、骨角毛羽，不登於器，則公不射，古之制也。若夫山林川澤之實，器用之資，皁隸之事，官司之守，非君所及也。」

公曰：「吾將略地焉。」遂往。陳魚而觀之，僖伯稱疾不從。

書曰：「公矢魚于棠。」非禮也，且言遠地也。

* * *

白話翻譯

春天，隱公將到棠去看補魚。臧僖伯進諫說：「凡物不能夠用來講習大事，它的材料不能用來做有用的器具，那麼國君就不需理會它。國君的責任是將人民納入軌和物，講習大事以端正法度叫做軌，取用材料以彰顯器具叫做物。不合軌度、不擇器物，叫做亂政。亂政頻繁，是國家敗亡的原因。所以春蒐、夏苗、秋獮、冬狩，都是利用農閒時來講習軍事。每三年出兵演習一次，入城時整齊隊伍以尚威武，入城後祭告宗廟而後飲酒，這是藉以檢查軍備、昭顯車服旌旗的華彩、明示貴賤、辨別階級、調順長幼、講習威儀的。如果鳥獸之肉不擺入祭器內，其皮革齒牙、骨角毛羽不裝飾器具，那麼國君就不去射獵，這是古代的制度。至於山林川澤的產物，製造器具的材料，是賤役的工作，官吏的職責，不是國君應當過問的。」

隱公說：「我是要去巡視邊地的。」於是就前往了。讓漁人陳列漁具，看他們補魚，僖伯推說生病，沒有跟從。

《春秋》記載說：「隱公到棠檢視漁具。」這是諷刺隱公不合禮，而且還說棠地太遠，是表示隱公不該去的。

* * *

