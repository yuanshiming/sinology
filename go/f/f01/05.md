

## 古文觀止

##### 古文觀止
　　　　　　　　　`校對、白話翻譯：luo`

* * *

卷一 ‧ 鄭莊公戒飭守臣　　`左傳 ‧ 隱公十一年`

秋，七月，公會齊侯、鄭伯伐許。庚辰，傅于許。潁考叔取鄭伯之旗蝥弧以先登，子都自下射之，顛。瑕叔盈又以蝥弧登，周麾而呼曰：「君登矣！」鄭師畢登。壬午，遂入許。許莊公奔衛。齊侯以許讓公。公曰：「君謂許不共，故從君討之。許既伏其罪矣，雖君有命，寡人弗敢與聞。」乃與鄭人。

鄭伯使許大夫百里奉許叔以居許東偏。曰：「天禍許國，鬼神實不逞于許君，而假手于我寡人。寡人唯是一二父兄不能共億，其敢以許自為功乎？寡人有弟，不能和協，而使糊其口於四方，其況能久有許乎？吾子其奉許叔以撫柔此民也，吾將使獲也佐吾子。若寡人得沒于地，天其以禮悔禍于許，無寧茲許公復奉其社稷。唯我鄭國之有請謁焉，如舊昏媾，其能降以相從也。無滋他族實偪處此，以與我鄭國爭此土也。吾子孫其覆亡之不暇，而況能禋祀許乎？寡人之使吾子處此，不唯許國之為，亦聊以固吾圄也。」

乃使公孫獲處許西偏，曰：「凡而器用財賄，無寘于許。我死，乃亟去之。吾先君新邑於此，王室而既卑矣，周之子孫日失其序。夫許，大岳之胤也。天而既厭周德矣，吾其能與許爭乎？」

君子謂鄭莊公於是乎有禮。禮，經國家，定社稷，序民人，利後嗣者也。許無刑而伐之，服而舍之，度德而處之，量力而行之，相時而動，無累後人，可謂知禮矣。

* * *

白話翻譯

秋七月，魯隱公會合齊侯、鄭伯攻打許國。初一，軍隊逼近許國城下。潁考叔拿著鄭伯的指揮旗率先登城，子都自城下用箭射他，潁考叔摔了下來。瑕叔盈又拿起指揮旗登城，向四周揮動旗子，大喊說：「國君登城了！」於是鄭國軍隊全登上城了。初三，進占許國。許莊公逃到衛國去。齊侯要把許國讓給隱公。隱公說：「君王認為許國不守法度，所以跟隨君王討伐。許國已經伏其罪了，雖然君王有命令，寡人不敢接受。」於是給了鄭國。

鄭伯讓許國大夫百里輔佐許莊公的弟弟許叔居住在許國的東邊，說：「上天降禍於許國，鬼神都不滿於許君，所以借寡人的手懲罰他。寡人連一二個父兄都不能相安無事，又哪裏敢把討伐許國當作是自己的功績呢？寡人有個弟弟，都不能和睦相處，還讓他四處去寄食，又如何能長久占有許國呢？你就幫著許叔安撫許國的人民吧，我會派公孫獲來幫你。如果寡人能以壽終，上天也會依禮終止降禍於許國，願意讓許公再度統治許國。只是我鄭國如有所請求，就像舊時的通婚，希望能委屈的聽從。而且也不會讓別族的人逼近此處，來和我鄭國爭奪這塊土地。我的子孫救亡都來不及了，哪裏還能替許國祭祀祖先呢？寡人之所以讓你居住在此，不僅是為了許國，也是為了鞏固我的邊陲。」

於是派公孫獲住在許國的西邊，說：「你所有的器物財貨，都不要放置在許國。我若死了，你得趕緊離開此地。我的父親纔在這裏新建都城，周王室又日益衰微，周朝的子孫一天天喪失原有的功業。許國，是四岳的後代。上天既然厭棄了周族，我還能和許國爭嘛？」

君子認為鄭莊公處理這件事是合禮的。禮，是治理國家、安定社稷、整序人民、有利後代的事。許國沒有法度，所以討伐它；服了罪就寬恕它；審度自己的德行、酌量自己的力量來處理事情。見機行事，不連累後人，可以說是「知禮」的了。

* * *

