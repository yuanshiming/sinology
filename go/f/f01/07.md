

## 古文觀止

##### 古文觀止
　　　　　　　　　`校對、白話翻譯：luo`

* * *

卷一 ‧ 季梁諫追楚師　　`左傳 ‧ 桓公六年`

楚武王侵隨，使薳章求成焉，軍於瑕以待之。隨人使少師董成。

鬬伯比言于楚子曰：「吾不得志於漢東也，我則使然。我張吾三軍，而被吾甲兵，以武臨之，彼則懼而協以謀我，故難間也。漢東之國，隨為大。隨張，必棄小國。小國離，楚之利也。少師侈，請羸師以張之。」熊率且比曰：「季梁在，何益？」鬬伯比曰：「以為後圖，少師得其君。」王毀軍而納少師。

少師歸，請追楚師。隨侯將許之。季梁止之，曰：「天方授楚，楚之羸，其誘我也！君何急焉？臣聞小之能敵大也，小道大淫。所謂道，忠於民而信於神也。上思利民，忠也；祝史正辭，信也。今民餒而君逞欲，祝史矯舉以祭，臣不知其可也。」

公曰：「吾牲牷肥腯，粢盛豐備，何則不信？」對曰：「夫民，神之主也。是以聖王先成民，而後致力於神。故奉牲以告曰『博碩肥腯』，謂民力之普存也，謂其畜之碩大蕃滋也，謂其不疾瘯蠡也，謂其備腯咸有也。奉盛以告曰『絜粢豐盛』，謂其三時不害而民和年豐也。奉酒醴以告曰『嘉栗旨酒』，謂其上下皆有嘉德而無違心也。所謂馨香，無讒慝也。故務其三時，脩其五教，親其九族，以致其禋祀，於是乎民和而神降之福，故動則有成。今民各有心，而鬼神乏主，君雖獨豐，其何福之有？君姑脩政而親兄弟之國，庶免於難。」

隨侯懼而修政，楚不敢伐。

* * *

白話翻譯

楚武王想要侵略隨國，先派薳章假意去談和，並把軍隊駐紮在瑕地等待。隨國派少師主持和談。

鬬伯比告訴楚武王說：「我國在漢水東邊無法擴大國土，是由於我們自己的失策。我們擴張軍隊，並且整具甲兵，用武力來對付他國，他們必然害怕而聯合起來對付我們，所以難以離間。漢水東邊的國家，隨國最大。隨國如果自大，必然放棄其他小國。小國離心，是楚國的利益。少師自傲，請把我國的老弱士卒讓他看。」熊率且比說：「隨國有季梁在，有什麼用呢？」鬬伯比說：「這是為以後打算，少師會得到隨君的寵信。」楚武王就藏起精銳的士卒而擺出老弱來接待少師。

少師回去後，請隨君追擊楚師。隨侯準備答應。季梁勸阻說：「現在楚國正得到天命，楚軍老弱，是用來誘騙我們的吧！君王何必性急呢？臣聽說小國之所以能抗衡大國，是因為小國有道而大國荒淫。所謂道，是忠於人民而誠心敬奉鬼神。在上位能為人民謀福利，就是忠；祝史能真實的祝禱，就是信。現在人民還在饑餓，而君王卻想滿足私欲，祝史詐稱功德來祝禱，臣真不知這怎麼行得通。」

隨侯說：「我祭祀用的犧牲毛色純淨又肥壯，穀物也豐盛完備，怎說不真誠呢？」季梁回答說：「人民，是鬼神關心的主體。因此聖王先造福人民，然後才盡力事奉鬼神。所以敬奉犧牲時祝告說『碩大又肥壯』，這是說人民的財力普遍富足，是說牲畜肥大又繁多，是說沒有瘟疫這些疾病，是說各式好品種都有。敬奉穀物時祝告說『潔淨又豐盛』，這是說農時沒有被侵害，而且人民和樂又豐收。敬奉酒醴時祝告說『甜美又香醇』，這是說上下都有美德而沒有邪惡之心。所謂祭物的馨香，是指沒有讒言邪惡。所以專心致力於農時，修明五教，親睦九族，以盡心祭祀鬼神。於是人民和洽，而鬼神降福，所以做任何事都能成功。現在人民各有異心，鬼神也無關心的主體，君王雖然祭祀特別豐盛，又能求得什麼福分呢？君王姑且修明政事，而親近兄弟之國，或許可以避免禍難。」

隨侯畏懼而修明政事，楚國不敢來侵略。

* * *

