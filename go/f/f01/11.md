

## 古文觀止

##### 古文觀止
　　　　　　　　　`校對、白話翻譯：luo`

* * *

卷一 ‧ 齊桓下拜受胙　　`左傳 ‧ 僖公九年`

夏，會于葵丘，尋盟，且脩好，禮也。

王使宰孔賜其侯胙，曰：「天子有事于文、武，使孔賜伯舅胙。」齊侯將下拜。孔曰：「且有後命。天子使孔曰：『以伯舅耋老，加勞，賜一級，無下拜。』」對曰：「天威不違顏咫尺，小白余敢貪天子之命，無下拜？恐隕越于下，以遺天子羞，敢不下拜？」下，拜；登，受。

* * *

白話翻譯

夏，齊侯與諸侯在葵丘相會，重申前盟，並且增進彼此的友好，這是合禮的。

周天子派宰孔賜祭肉給齊侯，說：「天子祭祀文王、武王，派孔把祭肉賜給伯舅。」齊侯要下階拜賜。宰孔說：「再來還有命令。天子命孔說：『因為伯舅年事已高，加上對王室有功，所以加賜一等，不用下階拜受。』」齊侯回答說：「天子的威嚴就近在眼前，我小白怎敢受天子的寵命，而不下拜呢？恐怕在下敗壞禮法，給天子帶來羞辱，敢不下拜嗎？」下階，拜賜；登階，拜受。

* * *

