

## 古文觀止

##### 古文觀止
　　　　　　　　　`校對、白話翻譯：luo`

* * *

卷一 ‧ 寺人披見文公　　`左傳 ‧ 僖公二十四年`

呂、郤畏偪，將焚公宮而弒晉侯。

寺人披請見。公使讓之，且辭焉，曰：「蒲城之役，君命一宿，女即至。其後余從狄君以田渭濱，女為惠公來求殺余，命女三宿，女中宿至。雖有君命，何其速也？夫袪猶在，女其行乎！」

對曰：「臣謂君之入也，其知之矣。若猶未也，又將及難。君命無二，古之制也。除君之惡，唯力是視。蒲人、狄人，余何有焉？今君即位，其無蒲、狄乎？齊桓公置射鉤而使管仲相，君若易之，何辱命焉？行者甚眾，豈唯刑臣？」

公見之，以難告。三月，晉侯潛會秦伯于王城。己丑晦，公宮火。瑕甥、郤芮不獲公。乃如河上，秦伯誘而殺之。

* * *

白話翻譯

呂甥和郤芮怕受到迫害，準備放火燒宮室而且殺晉侯。

宦官披請求進見。晉侯派人責備他，並且拒絕接見，說：「當年在蒲城你來追殺我，君王命你第二天到，你當天就到。後來我跟狄君在渭水邊打獵，你為惠公找機會來殺我，命你第四天到，你卻第三天就到。雖然是奉了君命，但又何必那麼快？當年被砍下的衣袖還在，你還是走吧！」

披回答說：「臣以為君王回國之後，就應該知道為君之道。如果還不知道，恐怕將會再有禍難。奉行君命不得有二心，這是古代的制度。為君王除害，本當盡力而為。蒲人、狄人，對我來說算什麼？現在君王已經即位，難道不會再有像在蒲、狄時的禍難嗎？齊桓公不記被管仲射中帶鉤的舊怨而任用他為相，君王如果和他相反，又何必命令？走的人一定很多，豈止臣一人而已？」

晉侯接見了披，披向晉侯報告了禍難。三月，晉侯暗地裏到秦國的王城會見秦伯。二十九日，晉侯宮室被燒。瑕甥、郤芮沒找到晉侯，於是趕到河邊，秦伯誘殺了他們二人。

* * *

