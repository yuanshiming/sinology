

## 古文觀止

##### 古文觀止
　　　　　　　　　`校對、白話翻譯：luo`

* * *

卷一 ‧ 展喜犒師　　`左傳 ‧ 僖公二十六年`

夏，齊孝公伐我北鄙，衛人伐齊，洮之盟故也。公使展喜犒師，使受命于展禽。

齊侯未入竟，展喜從之，曰：「寡君聞君親舉玉趾，將辱於敝邑，使下臣犒執事。」齊侯曰：「魯人恐乎？」對曰：「小人恐矣，君子則否。」齊侯曰：「室如懸罄，野無青草，何恃而不恐？」對曰：「恃先王之命。昔周公、大公，股肱周室，夾輔成王。成王勞之，而賜之盟，曰：『世世子孫無相害也。』載在盟府，大師職之。桓公是以糾合諸侯，而謀其不協，彌縫其闕，而匡救其災，昭舊職也。及君即位，諸侯之望曰：『其率桓之功。』我敝邑用不敢保聚，曰：『豈其嗣世九年，而棄命廢職？其若先君何？君必不然。』恃此以不恐。」齊侯乃還。

* * *

白話翻譯

夏，齊孝公攻打我國北方的邊境，衛國人攻打齊軍，這是春天時僖公尋求洮盟約的原故。僖公派展喜去犒勞齊師，並且要他先向展禽請教如何措辭。

齊侯還未進入我國的邊境，展喜就出境去見齊侯，說：「敝國國君聽說君王親自出動大駕，將光臨敝國，特派下臣來來犒勞齊軍並聽令於君王。」齊侯說：「魯國的人怕嗎？」展喜回答說：「人民怕，士大夫則不怕。」齊侯說：「屋舍像懸掛的罄空空的，四野也無青草，仗著什麼不怕？」展喜回答說：「仗著先王的命令。從前周公、太公護衛周室，輔佐成王。成王慰勞他們，賜他們盟約，說：『世世代代子子孫孫不可相害。』盟約藏在盟府，由太師掌管。桓公因此連合諸侯，調解他們的不和，彌補他們的缺失，挽救他們的災難，這是彰顯舊有的職責。到了君王即位，諸侯期望著說：『會遵循著桓公的功業吧。』敝國因此不敢聚眾保衛，說：『難道繼位才九年，就拋棄王命荒廢舊職？這樣對得起他的先君嗎？君王必定不會這樣的。』仗著如此所以不怕。」齊侯於是收兵回國。

* * *

