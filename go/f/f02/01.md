

## 古文觀止

##### 古文觀止
　　　　　　　`校對、白話翻譯：luo`

* * *

卷二 ‧ 鄭子家告趙宣子　　`左傳 ‧ 文公十七年`

晉侯蒐于黃父，遂復合諸侯于扈，平宋也。公不與會，齊難故也。書曰「諸侯」，無功也。於是晉侯不見鄭伯，以為貳於楚也。

鄭子家使執訊而與之書，以告趙宣子，曰：「寡君即位三年，召蔡侯而與之事君。九月，蔡侯入于敝邑以行。敝邑以侯宣多之難，寡君是以不得與蔡侯偕。十一月，克減侯宣多，而隨蔡侯以朝于執事。十二年六月，歸生佐寡君之嫡夷，以請陳侯于楚而朝諸君。十四年七月，寡君又朝，以蕆陳事。十五年五月，陳侯自敝邑往朝于君。往年正月，燭之武往，朝夷也。八月，寡君又往朝。以陳、蔡之密邇於楚，而不敢貳焉，則敝邑之故也。雖敝邑之事君，何以不免？在位之中，一朝于襄，而再見于君。夷與孤之二三臣，相及于絳。雖我小國，則蔑以過之矣。今大國曰：『爾未逞吾志。』敝邑有亡，無以加焉。古人有言曰：『畏首畏尾，身其餘幾？』又曰：『鹿死不擇音。』小國之事大國也：德，則其人也；不德，則其鹿也。鋌而走險，急何能擇？命之罔極，亦知亡矣。將悉敝賦以待於鯈，唯執事命之。文公二年，朝于齊。四年，為齊侵蔡，亦獲成於楚。居大國之間，而從於強令，豈其罪也？大國若弗圖，無所逃命。」

晉鞏朔行成於鄭，趙穿、公壻池為質焉。

* * *

白話翻譯

晉侯在黃父檢閱軍隊，於是再次會合諸侯於扈地，這是為了平定宋國的內亂。魯文公沒有與會，是由於齊國入侵有災難的原故。《春秋》書僅記載「諸侯」而不書諸侯名字，是因為此次會盟沒有功效。當時晉侯不肯和鄭伯會面，因為他以為鄭伯背晉而親楚。

鄭國大夫子家派執訊使者帶封信，是給晉國的趙宣子，信中說：「敝國國君即位的第三年，就請蔡侯一起事奉貴國國君。九月，蔡侯來到敝國，再前往貴國，敝國因為侯宣多作亂，敝國國君因此無法和蔡侯同行。十一月，消滅了侯宣多，就隨蔡侯朝見晉君，事奉貴國執事。十二年六月，歸生輔佐敝國國君的嫡子夷，到楚國請求陳侯一同朝見貴國國君。十四年七月，敝國國君又到貴國朝見，以完成陳侯歸服於貴國的事。十五年五月，陳侯從敝國前去朝見晉君。去年正月，燭之武前往貴國，是為了使太子夷前往朝見晉君。八月，敝國國君又前去朝見。以陳、蔡如此靠近楚國，卻不敢對晉國有貳心，那是敝國的緣故。雖然敝國這樣事奉貴國，為何還不能免於誅責呢？敝國國君在位以來，一次朝見貴國先君襄公，兩次朝見貴國國君靈公。敝國的太子夷與幾位臣子，先後到過絳都。雖然我們是小國，再沒有比這更盡禮數的了。如今大國說：『你沒有讓我稱心如意。』敝國只有等待滅亡，再也不能增加什麼的了。古人有這樣的話：『頭怕尾怕，剩下的身子還有多少是不怕的呢？』又說：『鹿臨死也顧不得選擇庇蔭的地方了。』小國事奉大國：如果大國以德對待，那小國就會以人道事奉；如果大國不以德對待，那小國就會像臨死的鹿一樣。急迫地無路可走，只能狂奔冒險，急迫時還有什麼可選擇的呢？貴國的命令沒有準則，我們也知道面臨滅亡了。只能將全部兵力派到鯈地等待，就聽貴國執事的命令了。鄭文公二年，曾到齊國朝見齊桓公。四年，為齊國攻打蔡國，也和楚國取得和議。處在大國之間，而聽從於強國的命令，這難道是敝國的罪過嗎？大國如不諒解小國，小國就無處可逃命了。」

晉國大夫鞏朔到鄭國講和修好，趙穿、公壻池到鄭國作人質。

* * *

