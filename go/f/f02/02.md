

## 古文觀止

##### 古文觀止
　　　　　　　`校對、白話翻譯：luo`

* * *

卷二 ‧ 王孫滿對楚子　　`左傳 ‧ 宣公三年`

楚子伐陸渾之戎，遂至於雒，觀兵于周疆。

定王使王孫滿勞楚子。楚子問鼎之大小、輕重焉。對曰：「在德不在鼎。昔夏之方有德也，遠方圖物，貢金九牧，鑄鼎象物，百物而為之備，使民知神、姦。故民入川澤山林，不逢不若。螭魅罔兩，莫能逢之。用能協于上下，以承天休。桀有昏德，鼎遷于商，載祀六百。商紂暴虐，鼎遷于周。德之休明，雖小，重也；其姦回昏亂，雖大，輕也。天祚明德，有所厎止。成王定鼎于郟鄏，卜世三十，卜年七百，天所命也。周德雖衰，天命未改。鼎之輕重，未可問也。」

* * *

白話翻譯

楚子討伐陸渾的戎人，於是來到雒水邊，在周的境內陳兵示威。

周定王派王孫滿去慰勞楚子。楚子問他九鼎的大小、輕重如何？王孫滿回答說：「這在於君王的德行如何，不在於九鼎本身。從前夏朝正當有德時，遠方圖畫各種物象進貢，九州的首長進貢金屬，於是鑄造九鼎，把圖畫上的物象都鑄在鼎上，因此各種物象都具備，讓人民知道神物和怪物。所以人民進入川澤山林，不會遇到對人不利的物類。螭魅罔兩這類鬼怪，也不會遇上。因此人民無災害，能上下協和，以承受上天的福佑。夏桀昏亂，九鼎就遷到商，過了六百年。商紂暴虐，九鼎就遷到周。德行如果美好光明，鼎雖然小，但重不可遷；如果奸邪昏亂，鼎雖然大，但是輕的，很容易被遷走。上天降福給有德的人，九鼎是有固定的地方，不可以隨便移動。成王把九鼎安置在郟鄏，占卜的結果，是要傳三十代，享國七百年，這是上天所授的天命。周德雖然衰微，但天命並沒有改變。九鼎的輕重，是不可以詢問的。」

* * *

